رفع مشکلات سامانه آموزشی دانشگاه جامع علمی کاربردی "هم آوا" تا پایان ماه جاری - وزارت علوم، تحقیقات و فناوری
به گزارش روابط عمومی وزارت علوم، دکتر پیش‌بین با اشاره به مشکلات پیش آمده برای فارغ‌التحصیلان دانشگاه جامع علمی کاربردی از طریق سامانه دانشجویی این دانشگاه اظهار داشت: با توجه به جابه‌جایی سامانه دانشجویی و بارگذاری اطلاعات بر روی سامانه جدید دانشجویی، اطلاعات دانشجویان و فارغ‌التحصیلان به تدریج به سامانه اصلی منتقل می‌شود.
وی ادامه داد: مشکلات سامانه آموزشی دانشگاه در حال رفع شدن است و فارغ التحصیلان دانشگاه جامع علمی کاربردی از این بابت نگران نباشند.
مدیر کل حوزه ریاست، روابط عمومی و پاسخگویی به شکایات دانشگاه جامع علمی کاربردی خاطرنشان کرد: سامانه آموزشی دانشگاه جامع علمی کاربردی تا پیش از این تحت عنوان سامانه "سجاد" استفاده می‌شد که هم اکنون اطلاعات دانشجویان بر روی سامانه "هم آوا" بارگذاری می‌شود.
وی تصریح کرد: کاهش مراجعه حضوری دانشجویان، بالا بردن کیفیت ارائه خدمات به ذینفعان و در اختیار قرار دادن کنترل‌ های لازم برای مدیران دانشگاه در راستای افزایش کیفی و مدیریت بهتر دانشگاه از ویژگی ‌های سامانه جدید دانشگاه جامع علمی کاربردی است.
<p>&nbsp;
<p>&nbsp;