برگزاری نشست دبیران شورای صنفی دانشجویان با ریاست دانشگاه صنعتی کرمانشاه - وزارت علوم، تحقیقات و فناوری
به گزارش اداره کل روابط عمومی وزارت علوم، دراین نشست، دکتر اختری رئیس دانشگاه صنعتی کرمانشاه، ضمن اشاره به عملکرد خوب و بهینه شورای صنفی، گفت: این شورا به عنوان زبان رسای دانشجویان در بیان مشکلات آنها باید حداکثر استفاده را از این جلسات ببرد، کمااینکه مسئولان این دانشگاه از طریق همین نشست ها از مشکلات و معضلات دانشجویان با خبر می شوند.
وی افزود: دانشگاه صنعتی کرمانشاه برای پیشبرد اهداف خود به کمک های فکری و عملی دانشجویان نیازمند است، چرا که تجربه نشان داده است، هرگاه کاری به دانشجویان سپرده شود، نتایج خوبی به دنبال خواهد داشت.<
درادامه این نشست، دبیران شورای صنفی دانشگاه صنعتی کرمانشاه، به طرح مشکلات و چالش های صنفی دانشجویان از قبیل تدوین پیش نویس آیین نامه داخلی شورای صنفی، برگزاری شوراهای دانشجویی، لزوم تغییرات رفاهی، صنفی و سایر موضوعات پرداختند و مقرر شد پس از بررسی کارشناسی، راهکارهای اجرایی در یک بازه زمانی مشخص تعیین و عملیاتی شود.
ل.س ۱۳۴۲/ ر.ب ۱۳۴۵
&nbsp;