دکتر برومند: برگزاری نمایشگاه هفته پژوهش، گامی بلند در معرفی دستاوردهای مهم علم و فناوری کشور است - وزارت علوم، تحقیقات و فناوری
به گزارش اداره کل روابط عمومی وزارت علوم، رییس ستاد ملی هفته پژوهش و فناوری روز چهارشنبه در سخنان کوتاهی در آیین گشایش هجدهمین نمایشگاه دستاورد های پژوهش و فناوری، خواستار حمایت های بیشتر بخش خصوصی و دستگاه های مختلف بویژه صنایع کشور از ایده های خلاقانه و محصولات نوآورانه ای شد که گوشه ای از آنها در نمایشگاه هفته پژوهش و فناوری امسال به نمایش درآمده است.
آیین گشایش هفته پژوهش و فناوری سال ۱۳۹۶ با حضور دکتر منصور غلامی وزیر علوم، تحقیقات و فناوری، دکتر سورنا ستاری، معاون علمی و فناوری ریاست جمهوری، معاونان و مدیران ارشد وزارت علوم، برخی از روسای دانشگاه ها، ‌ پژوهشگاه ها، ‌پارک های علم و فناوری و مراکز رشد کشور، پژوهشگران و صاحبان ایده در محل نمایشگاه های بین المللی تهران از امروز به مدت هفت روز آغاز به کار کرد.
آیین هفته پژوهش و فناوری با شعار "پژوهش تقاضا محور و تجاری سازی فناوری؛ زیربنای تولید و اشتغال" برگزار می شود. برگزاری هجدهمین نمایشگاه دستاوردهای پژوهشی فناوری و فن بازار از مهمترین محورهای هفته پژوهش و فناوری امسال است که با شرکت گسترده شرکت های دانش بنیان، پارک های علم و فناوری، مراکز رشد و شرکت های ایده پرداز و خلاق و ارائه محصولات جدید و فناور تا تاریخ ۲۶ آذرماه دائر شده است.
ع.ع ۱۳۵۷.
&nbsp;
&nbsp;