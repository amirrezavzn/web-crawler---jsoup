انعقاد تفاهم‌نامه همکاری علمی بین دانشگاه صنعتی نوشیروانی بابل و دانشگاه بغداد - وزارت علوم، تحقیقات و فناوری
به گزارش روابط عمومی وزارت علوم، در نشستی که با پیگیری‌های دفتر همکاری های علمی بین المللی و با حضور نماینده دانشگاه بغداد، دکتر شدای کاظم عبد اللطیف رئیس دانشکده مهندسی الخوارزمی و ریاست دفتر همکاری های علمی بین المللی دانشگاه صنعتی نوشیروانی بابل، دکتر مصطفی رحیم نژاد، برگزار شد، طرفین ضمن تأکید بر ایجاد ارتباط و همکاری‌های علمی بین دو دانشگاه، به امضای تفاهم‌نامه پرداختند.
با انعقاد این تفاهم‌نامه، زمینه برگزاری سمینارهای تخصصی مشترک، زمینه‌های تبادل دانشجو در سطح کارشناسی ارشد و دکترا و استاد، برگزاری کنفرانس‌ها و طرح‌های تحقیقاتی مشترک، هدایت دانشجویان توسط استادان مشترک عراقی و ایرانی،&nbsp; فرصت‌های مطالعاتی استادان و تحقیقاتی کوتاه‌مدت برای دانشجویان دکترا گسترش می‌یابد.
همچنین ضمن بازدید میدانی از چند آزمایشگاه تحقیقاتی، جلسه ای با حضور دکتر علی اصغر قریشی معاون پژوهش و فناوری دانشگاه صنعتی نوشیروانی بابل و همچنین نشستی دیگر با حضور دکتر غلامرضا باکری رئیس دانشکده مهندسی شیمی برگزار شد که طرفین بر عملیاتی شدن مفاد تفاهم‌نامه تأکید داشتند.
دکتر مصطفی رحیم نژاد با اشاره به نقشه جامع علمی کشور و اهمیت گسترش همکاری در حوزه‌های علوم و فناوری با مراکز علمی معتبر بین‌المللی و سیاست‌های کلی علم و فناوری در گسترش پژوهش و فناوری اظهار داشت: دانشگاه صنعتی نوشیروانی بابل ظرفیت‌های علمی زیادی دارد و علاقه‌مندی برای گسترش و توسعه همکاری‌های علمی با دانشگاه‌های خارج از کشور نیز جزئی از استراتژی های آن به شمار می‌آید.
وی افزود: این تفاهم‌نامه‌ها بستر مناسبی برای شکل‌گیری ارتباطات اعضای هیئت علمی دانشگاه صنعتی نوشیروانی بابل و دانشگاه بغداد در انجام طرح‌های تحقیقاتی مشترک در آینده فراهم کرد و امکان حضور دانشجویان عراقی را به وجود آورده است.
<p>&nbsp;
<p>&nbsp;