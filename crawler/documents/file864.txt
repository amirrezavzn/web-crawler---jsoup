معاون دانشجویی دانشگاه تهران: صندوق رفاه دانشجویان کمک‌ های بی‌سابقه ای در دو سال گذشته به دانشگاه‌ها داشته است - وزارت علوم، تحقیقات و فناوری
به گزارش اداره کل روابط عمومی وزارت علوم، به‌نژاد در آیین بهره برداری از طرح‌های رفاهی این دانشگاه گفت: شرایطی که در گذشته در خوابگاه های این دانشگاه وجود داشت در شأن دانشجویان دانشگاه تهران نبود و تلاش کردیم این روند را اصلاح کنیم.<
وی افزود: بودجه دانشجویی و یارانه غذایی این دانشگاه ۱۰ درصد افزایش یافته است، اما در مجموع و به دلیل تورم می توان گفت این بودجه مشابه سال ۹۰ است.<
معاون دانشجویی دانشگاه تهران با اشاره به اقدامات خوب صندوق رفاه در دو سال گذشته گفت: صندوق رفاه با اقدامات موثری که داشته سقف وام‌ها را افزایش داده، در سال ۹۳ تنها سه میلیارد و ۷۰۰ میلیون تومان اعتبارات از سوی صندوق رفاه به این دانشگاه اختصاص یافت که اکنون این رقم فقط در ۶ ماهه اول سال جاری به ۲۰ میلیارد تومان رسیده است.<
به نژاد اظهارداشت: مدیریت سبز در خوابگاه ها از برنامه های این دانشگاه است که از سال گذشته آغاز شده و در سال جاری نیز با اولویت دنبال می شود.<
معاون دانشگاه و رئیس سازمان خدمات دانشجویی دانشگاه تهران، ساخت آب‌نما، تعمیرات و نقاشی کلیه ساختمان‌ها نصب تجهیزات ورزشی در فضای روباز، تعمیرات کلی سلف سرویس خوابگاه و سیستم گرمایشی و سرمایشی را نیز از اقدام صورت گرفته در خوابگاه دخترانه چمران توصیف کرد.<
وی همچنین پروژه بازسازی و نوسازی تالار اندیشه کوی دانشگاه تهران و بازسازی کامل خوابگاه‌های دکترحسابی، امین، اسکو و نصرت را از دیگر کارهای صورت گرفته برشمرد.<
به‌نژاد تاکید کرد: تاکنون ۱.۵ میلیارد تومان هزینه برای ساخت درمانگاه خوابگاهی این دانشگاه اختصاص یافته است که امیدواریم در ترم جاری این درمانگاه افتتاح شود.<
همچنین دراین مراسم از طرح های بازسازی خوابگاه های کوی پسران، ادامه ساخت درمانگاه کوی پسران، بازسازی خوابگاه کوی فاطمیه دختران، بازسازی و محیط سازی خوابگاه چمران دختران و خوابگاه های سطح شهر دانشگاه تهران نیز بازدید شد.<
گفتنی است در پایان این مراسم با حضور معاون وزیر و رئیس سازمان امور دانشجویان، مشاوروزیر و رئیس صندوق رفاه دانشجویان، رئیس دانشگاه تهران و معاون دانشجویی این دانشگاه، ۱۲ طرح رفاهی دانشگاه تهران واقع در کوی دانشگاه به بهره‌برداری رسید.
ل.س ۱۳۴۲/ ع.ع ۱۳۵۷