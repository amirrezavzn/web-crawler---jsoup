دومین دوره استانی فناوری پهبادها، اصول ایمنی پرواز و مقررات هوایی - وزارت علوم، تحقیقات و فناوری
به گزارش روابط عمومی وزارت علوم به نقل از پارک علم و فناوری گیلان، با رایزنی‌های انجام شده با شهرداری کلانشهر رشت و برای ایجاد ساختار قانونی در ارتباط با پهبادهای غیر نظامی مقرر شد با همکاری شهرداری رشت، زمینی در نظر گرفته شود تا با ایجاد چارچوب‌های قانونی گامی موثر و بستری مناسب برای کسانی که در این حوزه فعالیت دارند، مهیا شود.
دکتر مجید متقی طلب رئیس پارک علم و فناوری گیلان با اشاره به اینکه هفته آینده نمایشگاه دستاوردهای پژوهش و فناوری گیلان برگزار می‌شود، تصریح کرد: از ۲۲ لغایت ۲۶ آذر ماه نیز در ۱۷ هزار متر مربع فضای نمایشگاهی در نمایشگاه بین المللی تهران، هفته پژوهش و فناوری و فن بازار کشور برگزار می‌شود که البته پارک علم و فناوری گیلان به عنوان دبیر اجرایی این نمایشگاه ملی آمادگی دارد تا فضایی برای پهبادهای غیر نظامی در نظر بگیرد.
در حاشیه برگزاری دوره استانی فناوری پهبادها، دومین کارگاه آموزشی در حوزه خلبانی پهبادهای غیر نظامی نیز برگزار شد.
ل.م ۵۴/ ر.ب ۱۳۴۵
<p>&nbsp;
<p dir="ltr">&nbsp;
&nbsp;