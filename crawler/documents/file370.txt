درخشش دانشجویان دانشگاه شهید چمران اهواز در مرحله نهایی بیست و دومین المپیاد علمی دانشجویی کشور - وزارت علوم، تحقیقات و فناوری
<em>به گزارش روابط عمومی </em><em>وزارت علوم</em><em>، دکتر محمدرضا سیاه‌پوش دراین‌باره بیان کرد:</em>&nbsp;دانشجویان مقطع کارشناسی این دانشگاه توانستند در این دوره از المپیاد خوش درخشیده و نتایج خوبی را برای دانشگاه در رقابت با سایر دانشجویان دانشگاه‌های کشور در 18 رشته تحصیلی به دست آورند.
وی افزود: در مرحله نیمه‌نهایی بیست و دومین المپیاد علمی دانشجویی کشور 70 دانشجو از دانشگاه شهید چمران اهواز در 18 رشته شرکت کردند که این دانشجویان در قطب 5 کشور با دانشگاه‌های استان‌های اصفهان، قم، مرکزی، چهارمحال و بختیاری رقابت کردند و درنهایت نیز 32 نفر به مرحله نهایی کشوری راه یافتند.
وی اضافه کرد: بر اساس برنامه‌ریزی به‌عمل‌آمده در معاونت آموزشی دانشگاه، دانشجویان راه‌یافته به بیست و دومین المپیاد علمی دانشجویی کشور، برگزیدگان اولین المپیاد علمی دانشجویی دانشگاه شهید چمران بودند‌ که بهمن‌ماه سال قبل در 18 رشته در این دانشگاه برگزار شد.
مدیر دفتر حفظ و هدایت دانشجویان استعدادهای درخشان دانشگاه شهید چمران اهواز، با اشاره به اینکه این دانشگاه در قطب 5 بهترین دانشگاه به لحاظ کسب نتایج بوده است، عنوان کرد: تمامی این موارد بیانگر این است که دانشگاه یک روند کاملاً صعودی در پیشرفت سطح علمی را داشته است.
وی گفت: برای سال آینده رصد علمی دانشکده‌ها و گروه‌های آموزشی جزو برنامه‌های مهم است تا با برنامه‌ریزی دقیق‌تر بتوان نتایج بهتری را کسب کرد. این موفقیت تنها گوشه کوچکی از ظرفیت‌های دانشگاه در حوزه دانشجویی و اعضای هیئت‌علمی است.