گزارشی از نخستین نشست کارگروه مشترک همکاری‌های علمی  و فناوری ایران  و مجارستان - وزارت علوم، تحقیقات و فناوری
به گزارش اداره کل روابط عمومی وزارت علوم، نخستین نشست کارگروه مشترک همکاری‌های علمی و فناوری ایران و مجارستان با حضور دکتر حسین سالار آملی، قائم مقام وزیر علوم در امور بین الملل و رئیس مرکز همکاری های علمی بین المللی این وزارت و دکتر لازلو پالکوویچ، قائم مقام وزیر و معاون آموزشی وزارت منابع انسانی مجارستان در دانشگاه یزد برگزار شد.
دکتر حسین سالار آملی، قائم مقام وزیر علوم در امور بین الملل و رئیس مرکز همکاری های علمی و بین المللی این وزارت گفت: ظرفیت‌های همکاری ایران و مجارستان قابل توجه و زیاد است و بدون شک دو کشور می توانند در کنار هم حرکت خوبی را در حوزه همکاری های علمی و فناوری شروع کنند.
<strong>مجارستان نقطه ورود دانشگاه‌های ایران به حوزه اروپا</strong>
دکتر محمدصالح اولیاء، رییس دانشگاه یزد نیز در این نشست اظهار داشت: این کارگروه مشترک با هدف آماده‌سازی موضوعات و زمینه‌های همکاری دانشگاه‌های کشورمان با دانشگاه های کشور مجارستان برگزار شده است.<<br> وی ابراز امیدواری کرد: مجموع نتایج نشست و همچنین بازدیدها و تفاهم‌نامه‌هایی که منعقد شده است، می تواند نقطه ورود دانشگاه‌های کشور به حوزه اروپا محسوب شود و از طریق کشور مجارستان، بتوانیم با کشورهای اروپایی تعاملات علمی بین‌المللی ایجاد و آن را تقویت کنیم.<
<strong>تجلیل از عملکرد کارگروه مشترک همکاری های علمی و فناوری ایران و مجارستان</strong><br> دکتر عطاءالله کوهیان، معاون مرکز همکاری‌های علمی بین‌المللی وزارت علوم نیز در این نشست با اشاره به محورهای ایجاد مرجع ملی و همکاری‌های علمی بین‌المللی که از سیاست‌های وزارت علوم است گفت: با توجه به افزایش تعاملات علمی بین‌المللی در چندین سال اخیر، بحث مرجع ملی یا هماهنگ کننده‌‌های ملی از دوسال پیش آغاز و تعیین شد وزارت علوم به عنوان سیاستگذار نظارت کننده برتمام فعالیت‌ها و مجریان این امر دانشگاه‌ها باشند.<<br> وی تصریح کرد: حضور هر ۱۴ عضو این کارگروه، نشان دهنده میزان بالای پیشرفت کارگروه است.
<strong>امضای توافق نامه همکاری های مشترک علمی و فناوری ایران و مجارستان</strong>
براساس این گزارش، در پایان نخستین نشست کارگروه مشترک همکاری‌های علمی ایران و مجارستان، یادداشت توافق همکاری های مشترک وزارت علوم، تحقیقات و فناوری جمهوری اسلامی ایران و وزارت منابع انسانی مجارستان در زمینه های آموزش عالی، تحقیقات و فناوری به امضای طرفین رسید.
در این یادداشت توافق، دو طرف نسبت به همکاری در حوزه های اولویت‌دار انرژی، مدیریت آب و سلامت، دعوت از پژوهشگران دو طرف برای شرکت در همایش‌ها، کارگاه‌های آموزشی و سایر رویدادهای علمی؛ به اشتراک گذاشتن تجارب علمی یکدیگر؛ انجام پژوهش‌های مشترک با یکدیگر؛ تبادل فرصت‌های مطالعاتی برای اعضای هیات علمی، محققان و دانشجویان تحصیلات تکمیلی؛ برگزاری کارگاه‌های آموزشی مشترک در ایران و مجارستان؛ همکاری در چارچوب برنامه‌های بین المللی و اجرای برنامه های مشترک در مقاطع تحصیلات تکمیلی؛ توافق کردند.<br><strong>گسترش و تقویت همکاری های مشترک علمی و فناوری تهران و بوداپست</strong>
دکتر سید ضیاءهاشمی، سرپرست وزارت علوم، تحقیقات و فناوری روز یکشنبه ۲۳ مهرماه در دیدار با دکتر لازلو پالکویچ، قائم مقام و معاون آموزشی وزیر منابع انسانی مجارستان، درباره راهکارهای گسترش و تقویت همکاری های مشترک علمی و فناوری تهران و بوداپست بحث و تبادل نظر می کند. م.ع ۱۳۶۰/ ا.ب ۱۳۵۱