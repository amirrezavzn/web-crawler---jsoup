بررسی راه های گسترش همکاری های مشترک علمی و فناوری تهران و جاکارتا - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر محمد نصیر وزیر علوم اندونزی که در راس یک هیئت بلند پایه از مسئولان آموزش عالی این کشور به تهران سفر کرده است، با وزیر ارتباطات و فناوری اطلاعات و همچنین رئیس ستاد نانو فناوری ایران نیز دیدار و گفت و گو می کند.
دیدار با رئیس دانشگاه شیراز و بازدید از پایگاه استنادی علوم جهان اسلام از دیگر برنامه های وزیر علوم اندونزی در سفر به ایران است.
دکتر نصیر در ادامه برنامه های خود در سفر به جمهوری اسلامی ایران، در آئین گشایش پنجمین نشست کمیته علم و فناوری سخنرانی می کند.
امضای سند همکاری های مشترک علمی و فناوری ایران و اندونزی و آغاز فصلی تازه در تعامل ها و ارتباطات علمی مشترک دو کشوردر حوزه هایی همچون نانو و بایوتکنولوژی، هوافضا، پارک های علم و فناوری، طرح های مشترک تحقیقاتی و تبادل استاد و دانشجو از جمله اهداف سفر وزیر علوم اندونزی به جمهوری اسلامی ایران به شمار می رود.
ر.ب ۱۳۴۵/ ع.ع ۱۳۵۷