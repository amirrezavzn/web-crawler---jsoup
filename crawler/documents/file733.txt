تلاش وزارت علوم برای ایجاد دانشگاه های مشترک بین المللی - وزارت علوم، تحقیقات و فناوری
<p style="text-align:justify;"><br> به گزارش روابط عمومی وزارت علوم، دکتر حسین سالار آملی روز چهارشنبه در نشست معاونان و مدیران بین الملل دانشگاهها و مراکز آموزش عالی در دانشگاه شیراز از تحول مثبت در نگاه نهادهای موثر نظارتی، وزارت امور خارجه و مجموعه دولت دوازدهم به نظام آموزش آموزش عالی، به عنوان "فرصتی مغتنم برای توسعه سیاست بین المللی سازی دانشگاه ها و مراکز آموزش عالی" نام برد.<br> وی اظهار داشت: امروزما شاهدیم که نهادهای نظارتی با تفکیک &nbsp;موضوع آموزش عالی از دیگر مسائل، توسعه همکاری های علمی بین المللی را در مسیرهای مختص به آن تعریف کرده و دنبال می کنند .&nbsp;<br> رییس مرکز همکاری های علمی بین المللی وزارت علوم همچنین با اشاره به مفاد مصرح در برنامه پنج ساله ششم توسعه کشور و قوانین و مصوبات بالا دستی به &nbsp;تقویت تعامل و همکاری های علمی بین المللی از جمله تاسیس دانشگاه های مشترک باکشورهای &nbsp;خارجی افزود : تصویب قانون تاسیس نهادهای مشترک علمی با همتایان خارجی، اگر چه فرصتی مغتنم برای کنش گران علم و فناوری است اما رسالتی عظیم را بردوش دانشگاه‌ها و به ویژه دانشگاه های بزرگ می گذارد تا در این مسیر حرکت کنند .<br> دکتر سالار آملی &nbsp;تاکید کرد: بدون شک تاسیس نهادهای مشترک نیازمند زیر ساخت های مبنایی است و ما در وزارت علوم ، مذاکرات فشرده ای را با برخی نهادهای از جمله سازمان برنامه و بودجه کشور آغاز کرده ایم تا منابع مالی این برنامه‌ها را تامین کنند .