دانشگاه پیام نور برای انتقال تجربیات آموزش الکترونیک به کشور افغانستان اعلام آمادگی کرد - وزارت علوم، تحقیقات و فناوری
<p dir="rtl" style="text-align:justify;">به گزارش اداره کل روابط عمومی وزارت علوم به نقل از دانشگاه پیام نور، دکتر محمدرضا زمانی رئیس دانشگاه پیام نور با عنوان اینکه آموزش الکترونیکی تجربه ۳۰ ساله دانشگاه پیام نور است، گفت: دانشگاه پیام نور در زمینه های جدید آموزشی به ویژه آموزش الکترونیکی همواره پیشتاز بوده و این دانشگاه علاوه بر آموزش، در زمینه تولید، به روزرسانی و پیاده سازی محتوا نیز اقدامات گسترده ای انجام داده است.
<p dir="rtl" style="text-align:justify;">وی با عنوان اینکه دانشگاه پیام نور در کشور افغانستان دارای سه مرکز است و دانشجویان بسیاری از کشور افغانستان هم اکنون در این دانشگاه چه در داخل و چه در کشور افغانستان مشغول به تحصیل هستند، اظهار داشت: دانشگاه پیام نور تمام ظرفیت های خود را برای راه اندازی رشته های مورد نیاز هر دو کشور به کار خواهد بست تا با راه اندازی رشته های جدید به شیوه الکترونیکی و آموزش جوانان، نیروهای انسانی متناسب با نیازهای هر دو کشور آموزش دیده و در آینده وارد بازار کار شوند.
<p dir="rtl" style="text-align:justify;">دکتر اسدی رئیس دانشگاه تعلیم و تربیت کابل نیز با عنوان اینکه دانشگاه پیام نور بهترین فرصت برای فراهم سازی زیرساخت های آموزش الکترونیکی در کشور افغانستان است، گفت: در ۴ دهه اخیر، هنوز رشته ها و شیوه های جدید آموزشی آن طور که شایسته است به ساختارهای آموزشی کشور افغانستان وارد نشده، و ضروری است که به شکل جدی تری با روش های آموزشی روز جهان همگام شویم.
<p dir="rtl" style="text-align:justify;">رئیس دانشگاه تعلیم و تربیت کابل افزود: برای توسعه آموزش الکترونیکی جایی بهتر از دانشگاه پیام نور نیافتیم.خوشبختانه این دانشگاه در زمینه آموزش نیمه حضوری و الکترونیکی سابقه و تجربه بالایی دارد و چنانچه همکاری مشترک بین دو دانشگاه گسترش یابد می توانیم شاهد افق های روشنی در این زمینه در کشور افغانستان باشیم.
<p dir="rtl" style="text-align:justify;">س.س ۱۳۵۱/ ر.ب ۱۳۴۵
&nbsp;
&nbsp;
&nbsp;تیم کبدی دانشگاه پیام نور در جمع هشت تیم برتر لیگ برتر کبدی کشور - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر نصیرزاده با اعلام این خبراظهار داشت: تیم کبدی دانشگاه پیام نور آذربایجان غربی که به نمایندگی از دانشگاه های پیام نور در لیگ برتر کبدی کشور حضور دارد، موفق شد با دو برد پی در پی در هفته اول بازی ها مقابل نماینده هیئت استان همدان و تیم سران جنوب اهواز که به نمایندگی از استان خوزستان در این رقابت ها حضور دارد پیروز شود وجواز حضور به مرحله بعدی وهشت تیم برتر رقابت ها را بدست آورد
دکترنصیرزاده در ادامه افزود: ورزش کبدی یکی از ورزش های سهل الوصول وپرطرفدار در کشور است که امیدواریم بتوانیم با توسعه و رشد ورزشی دانشگاه ها کمک شایانی در همگانی کردن این ورزش داشته باشیم
در سنوات گذشته دانشگاه پیام نور سیستان و بلوچستان به عنوان نماینده پیام نور در لیگ برتر حضور داشته وموفق به کسب عناوین سومی دربخش آقایان واولی درقسمت بانوان شده بود.