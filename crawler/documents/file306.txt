آیین تجلیل از دانشجویان استعداد درخشان و رتبه‌های برتر المپیاد علمی – دانشجویی منطقه (۲) - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه مازندران، دکتر علی اکبر باقری خلیلی، معاون آموزشی و تحصیلات تکمیلی دانشگاه مازندران تعداد کل دانشجویان استعداد درخشان این دانشگاه را در سال ۱۳۹۶، ۶۶ نفر ذکر کرد که از این تعداد ۵۲ نفر خانم و ۱۴ نفر آقا هستند. این تعداد در سال ۱۳۹۵، ۶۰ نفر (۵۳ نفر خانم و ۷ نفر آقا) بود.
وی خاطرنشان کرد: در سال ۹۵ از طریق استعدادهای درخشان پذیرش نداشتیم، زیرا قادر به کسب امتیازهای لازم نشدیم ولی در سال ۹۶ دو نفر موفق به کسب امتیازهای لازم شدند و جای خوشحالی و خرسندی است و امیدواریم در سال ۹۷ رشد بهتری داشته باشیم.
معاون آموزشی دانشگاه مازندران با اشاره به اینکه نسبت دانشجویان استعداد درخشان از لحاظ تنوع دانشگاهی که به عنوان استعداد درخشان پذیرش شدند، ۹۳ درصد دانشجویان خودمان هستند و ۷ درصد دانشجویان سایر دانشگاه ها، گفت: البته این موضوع قابل نقد و بررسی است، زیرا هم محاسن خوبی دارد و هم زمینه برای دیگر دانشجوها و دیگر دانشگاه ها را می توانیم فراهم کنیم که البته دانشجویان دیگری هم از دانشگاه های گیلان، خوارزمی و شیراز نیز حضور دارند.
دکتر باقری در بخش دیگری از سخنان خود به موضوع المپیاد دانشجویان اشاره کرد و بیان داشت: المپیاد دانشجویان هر ساله در دانشگاه ما برگزار می شود و ما هم شرکت می کنیم و در مرحله منطقه ای و کشوری، مرکز دانشگاه قطب ۲ المپیاد، دانشگاه مازندران است که آزمون مرحله اول با مشارکت دانشگاه های منطقه دو در دانشگاه مازندران برگزار می شود و در سال ۹۶، بیست و دومین المپیاد دانشجویی کشوری برگزار شد که ۱۸ تن از دانشجویان ما بودند.
ل.م ۵۴/ ر.ب ۴۵
&nbsp;