نشست رئیس دانشگاه کابل با دانشجویان شاغل به تحصیل این کشور دردانشگاه فردوسی مشهد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از روابط عمومی دانشگاه فردوسی مشهد، دراین مراسم با حضور دکترداوری معاون فرهنگی، اجتماعی و دانشجویی، دکتر واحدیان مدیر همکاری های علمی و بین المللی و امور دانشجویان غیرایرانی دانشگاه فردوسی مشهد، دکترحمیدالله فاروقی مشاور رئیس جمهور افغانستان در امور تحصیلات عالی و رئیس دانشگاه کابل و دکتر لعل پاچا آزمون مشاور ارشد رئیس جمهور در امور فرهنگی و استاد دانشگاه کابل برگزارشد.<
دراین نشست دکترواحدیان ضمن خوش آمدگویی به هیئت همراه خواستار توسعه همکاری های علمی و دانشگاهی با کشور افغانستان بویژه دانشگاه کابل شد.<
دکترداوری نیز ضمن ابراز خرسندی از حضور آن هیئت اظهارداشت: امیدواریم دانش آموختگان اتباع افغانستان این دانشگاه بتوانند با علم و تخصص خود منشا تحولات جدی در کشور خویش شوند.<
سپس دکترفاروقی با اشاره به پیشینه تاریخی بین کشور ایران و افغانستان گفت درطول تاریخ همواره کشور ایران با تمدن کهن به صورت برادرانه در کنار کشور افغانستان بوده است.<
وی افزود: کارگزاران دولت جمهوری افغانستان از هیچ کوششی نسبت به قشر دانشجو دریغ نمی ورزند و امیدواریم دانشجویان با ایجاد درک بهتر از وطن راه های آبادانی کشور را پس از دانش آموختگی تامین کنند و هدف اصلی ما ازین سفر اجرایی کردن تفاهم نامه ها و ارتباطات علمی بین کابل و تهران می باشد.<
در پایان جلسه مشاور ارشد رئیس جمهور افغانستان به سوالات و مشکلات دانشجویان اتباع افغانستان پاسخ داد.
ل.س ۱۳۴۲/ ر.ب ۱۳۴۵