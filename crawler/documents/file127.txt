نشست آشنایی دانشگاهیان با برنامه چشم انداز ۲۰۲۰ اتحادیه اروپا برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست که با حضور جمعی از کارشناسان اتحادیه اروپا درحوزه پژوهش و نوآوری و نمایندگانی از دانشگاه ها، مراکزپژوهشی و پارک های علم و فناوری کشور برگزار شد، دکتر عطا الله کوهیان، معاون قائم مقام وزیر علوم در امور بین الملل در خصوص اهداف برگزاری این نشست اظهار داشت: مراوده با اتحادیه اروپا در قالب مباحث همکاری های علمی و بین المللی است و آنچه تا کنون نیز انجام شده، اغلب برگزاری دوره های آموزشی بوده تا از ظرفیت های کشورهای این اتحادیه استفاده کنیم.<
وی افزود: برگزاری همایش در این راستا بوده و یک برنامه آموزشی است تا اگر استادان و دانشگاهیان تمایل به بهره مندی از ظرفیت های برنامه ۲۰۲۰ Horizon< اتحادیه اروپا هستند؛ با شرایط ، الزام ها و مقررات آن بیش از پیش آشنا شوند.
معاون قائم مقام وزیر علوم در امور بین الملل با بیان اینکه حرکت از پژوهش به سمت نوآوری، رویکرد میان رشته ای به تحقیق و دسترسی آزاد به انتشارات علمی از جمله افق های برنامه ۲۰۲۰ Horizon< اتحادیه اروپا است، گفت: همکاران هیات علمی که در داخل کشور به عنوان نقاط اتصال در ارتباط بخش های مختلف علمی با اتحادیه اروپا فعالیت می کنند، نیز در این همایش حضور دارند تا از امکانات اتحادیه اروپا برای پیشبرد اهداف علمی کشور استفاده کنند.
دکترپریچهرحناچی مدیر دفتر همکاری های علمی و بین المللی دانشگاه الزهرا نیز در خصوص تاریخچه و عملکرد دانشگاه الزهرا (س) گزارشی ارائه کرد و گفت: این مرکز علمی مختص بانوان ایرانی است و دارای قدمت بیش از ۵۲ ساله است که ۱۰ دانشکده را در خود جای داده است.<
وی همچنین از اراده مسئولان این مرکز علمی برای افزایش و ارتقای مراودات علمی و پژوهشی خبر داد که در زمینه های مختلفی همچون افزایش تبادلات دانشجویی، زمینه های همکاری های استادان دانشگاهی، دوره های مطالعات علمی و پروژه های مشترک علمی برگزار می شود.<
مدیر دفتر همکاری های بین المللی دانشگاه الزهرا (س) با نمایش اسلایدهایی توضیح داد که چگونه این مرکز علمی طی پنج سال گذشته، تغییراتی گسترده در راستای افزایش تعاملات بین المللی داشته است.
جرج بوناس و لیان لورنتزاز جمله مدعوین این همایش از کمیسیون پژوهش و نوآوری اتحادیه اروپا بودند که به تشریح برنامه هاو دستاوردهای اتحادیه اروپادر ذیل برنامه ۲۰۲۰ HORIZON< پرداختند.
ر. ب ۱۳۴۵/‏ ع. ع ۱۳۵۷
&nbsp;