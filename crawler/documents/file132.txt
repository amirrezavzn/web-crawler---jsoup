نقش تاثیرگذار هنر و ادبیات مقاومت در انتقال ارزش ها به نسل جدید - وزارت علوم، تحقیقات و فناوری
به گزارش اداره کل روابط عمومی وزارت علوم به نقل ازدانشگاه علوم و فنون دریایی خرمشهر، دکترغلامرضا غفاری در اختتامیه دومین جشنواره ملی هنرو ادبیات مقاومت در سالن آمفی تئاتر دانشگاه علوم و فنون دریایی خرمشهر اظهار داشت: انسان موجودی است که از قدرت، ابداع، ابتکار و فعالیت برخوردار است و در تاریخ هم کسانی که ماندگار شدند، صاحبان هنر بوده اند و از خود اثری را بر جای گذاشته اند.<
وی با بیان اینکه هنر نشانه ای از انسانیت و آزادگی است، گفت: انسان به عنوان یک موجود هنرمند ثروت آفرین، سرمایه آفرین در قالب ادبیات مقاومت و هنر مقاومت مطرح است.<
دکترغفاری افزود: مقاومت و پایداری برای این است که انسان هویت و آزادگی خود را داشته باشد و در برابر تعدی، ظلم و ستیز مقاومت کند و خود را در صحنه های مختلف نشان دهد.<
وی با بیان اینکه ادبیات مقاومت می تواند اثرگذار باشد، گفت: ادبیات مقاومت بخشی از نمادهای فرهنگی ما را تشکیل می دهد و بر اساس شرایط زمانه و فضای اجتماعی، فرهنگی و تاریخی خود را تعریف می کند.<
وی ادامه داد: ادبیات متعهد زشتی های زمانه را تحمل نمی کند و آنها را پاک می کند و در پی آن مطلوب ها، رشادت ها، ایثارگری ها و جلوه های خوب را به منصه ظهور می رساند و آنها را به نظر، اندیشه و عمل تبدیل می کند تا بتواند تحرک مورد نیاز را در جامعه وجود آورد.<
دکترغفاری افزود: بنابراین حس مسئولیت هنرمند را وادار می کند که هنرش را به یک هنر متعهد و در خدمت ارزش های والا برای رهایی و مقاومت و توجه به ارزشها و هنجارهای مقبول فرهنگ دینی و ارزشی تبدیل کند.<
معاون فرهنگی و اجتماعی وزارت علوم، تحقیقات و فناوری در ادامه افزود: از سال آینده جشنواره مشابهی مانند جشنواره هنر و ادبیات مقاومت خرمشهر در سراسر کشور برگزار می شود.<
دکترغفاری گفت: تلاش ما این است که جشنواره ها به ویژه در مناطقی که به نوعی با جنگ و دوران دفاع مقدس درگیر بوده اند، برگزار شوند.<
وی با بیان اینکه تلاش می کنیم بودجه بیشتری برای برگزاری جشنواره ها در دانشگاه ها اختصاص داده شود، گفت: از طرفی به نوعی از استعداد و پتانسیل دیگر دستگاه هایی که در عرصه فرهنگ فعال هستند از آنها استفاده کنیم و با مشارکت آنها برنامه های فرهنگی را بیش از آنچه که در قبل داشته ایم، اجرایی کنیم.<
دکترغفاری، فعالیت فرهنگی دانشگاه ها را مناسب ارزیابی کرد و گفت: دانشگاه های کشور خوشبختانه کارنامه خیلی خوبی دارند و عامل این موفقیت تنها خود دانشگاه ها نیستند بلکه پشتوانه اصلی ما دانشجویان و تشکل های دانشجویی هستند.<
اختتامیه دومین جشنوراه هنر و ادبیات مقاومت با حضور معاون فرهنگی و اجتماعی وزارت علوم برگزار شد و در پایان از برگزیده های این جشنواره تقدیر شد.<
۵۰۴< اثر از ۴۰۰ دانشگاه و مرکز آموزشی سراسر کشور در بخش های شعر، داستان، نمایش های تئاتر خیابانی، نقاشی، طراحی، عکس، فیلم کوتاه و موسیقی به دبیرخانه این جشنواره ارسال شد.<
دراین جشنواره از سه نفر در بخش عکس، یک نفر نقاشی، طراحی و پوستر، پنج گروه نمایش خیابانی، سه نفر فیلم کوتاه و یک نفر در موسیقی به عنوان نفرات برتر تقدیر شد.<
ر.ب ۱۳۴۵/ ع.ع ۱۳۵۷
&nbsp;
&nbsp;