تولید پلتفرم آنالیز و مدیریت اینترنت اشیا - وزارت علوم، تحقیقات و فناوری
به گزارش اداره کل روابط عمومی وزارت علوم به نقل ازشهرک علمی و تحقیقاتی اصفهان، یکی از جدیدترین مفاهیم در دنیای فناوری اطلاعات و ارتباطات، موضوع اینترنت اشیا است که با کاربردهای وسیع خود نقش بسیار مهمی در دنیای کارآفرینان بازی می‌کند.<
در این راستا شرکت دانش‌بنیان بینش‏ پژوهان فناور سپاهان اقدام به بومی‌سازی پلتفرم کرده که قابلیت اتصال به انواع سنسورها و مودم‌های موجود در بستر اینترنت اشیاء را دارد و می‌تواند در مقیاس بسیار وسیع، عملیات گردآوری و آنالیز داده‌ها، در طیف گسترده‌ای از سنسورها را به‌صورت لحظه‌ای انجام دهد.<
این نرم‌افزار در کاربردهای مختلفی مانند مدیریت انرژی و منابع شهری، مدیریت حوادث مربوط به اورژانس و آتش‌نشانی، مدیریت فضاهای سبز شهری، ساختمان‌ها و مجتمع‌های هوشمند و بیمارستان‌های هوشمند و سایر حوزه‌های مشابه کاربرد خواهد داشت. تولید کنندگان تجهیزات مرتبط با اینترنت اشیا، می‌توانند با استفاده از این پلتفرم از یک استاندارد واحد برای مخابره و جمع‌آوری اطلاعات استفاده کنند.
از کاربردهای گسترده اینترنت اشیاء می‌توان به موضوعاتی مانند شهر هوشمند، سیستم هوشمند مدیریت حمل و نقل، خانه‌های هوشمند، مدیریت انرژی، مدیریت بحران، سلامت الکترونیک و از این قبیل اشاره کرد.<
شرکت دانش‌بنیان بینش ‏پژوهان فناور سپاهان از سال ۱۳۹۶ در مرکز رشد تخصصی ICT< شهرک علمی و تحقیقاتی اصفهان مستقرشده است وبا همکاری مرکز توانمندسازی و تسهیل‌گری کسب وکارهای نوپای فاوا وظیفه حمایت بیش از ۸۰ شرکت حوزه فاوا را به عهده دارد.<
شهرک علمی و تحقیقاتی اصفهان (istt.ir)< با ایجاد و بهره‌برداری از مراکز رشد و پارک‌‌های علم و فناوری وابسته به خود توانسته است با نقش‌آفرینی در اکوسیستم نوآوری و کارآفرینی و ایجاد زیرساخت‌های لازم برای رشد و توسعه بیش از ۴۸۰ واحد فناور، قدم‌های موثری را در راه توسعه اقتصادی کشور بردارد.<
س. س ۱۳۵۱/‏ ر. ب ۱۳۴۵<