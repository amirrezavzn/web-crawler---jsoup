اعضای کمیسیون آموزش مجلس شورای اسلامی از دانشگاه هرمزگان بازدید کردند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه هرمزگان، در این نشست دکتر محمدمهدی زاهدی، رئیس کمیسیون آموزش، تحقیقات و فناوری مجلس شورای اسلامی در سخنانی با بیان اینکه هرمزگان با توجه به پتانسیل مناسبی که در حوزه صنعت و بنگاه‌های اقتصادی دارد می‌تواند رابطه مناسبی بین دانشگاه‌ها و بنگاه‌های اقتصادی منطقه ایجاد کند، گفت: باید قانون رفع موانع تولید توسط دانشگاهیان مطالعه شود تا بتوان از ظرفیت‌های آن بهره برد ودانشگاه‌ها بتوانند به سمت آن‌ها رفته تا هم مشکلات بنگاه‌های اقتصادی حل شود، هم اشتغال ایجاد و هم سرمایه جذب شود.<
رئیس کمیسیون آموزش و تحقیقات مجلس شورای اسلامی اظهار کرد: باید از بسترهای قانونی در جهت رشد و توسعه استفاده کرد اما نیاز به ابتکار عمل و خلاقیت دارد.<
دکترزاهدی بابیان اینکه باید در رشته‌های تحصیلی تغییر رویکرد دهیم، خاطرنشان کرد: باید به کمیسیون آموزش مجلس ایده داده شود تا بتوانیم گره‌گشا باشیم و بتوانیم به خواسته‌های جامعه و دانشگاهیان پاسخ دهیم.<
وی با اشاره به اینکه چرا باید برخی دانشگاه‌های خاص همواره بالا باشند، افزود: باید شاخص‌ها طوری بررسی شوند که با خودش مقایسه شود نه آنکه دانشگاهی در هرمزگان را بادانشگاه صنعتی شریف مقایسه کرد، بلکه باید سیاست‌های تشویقی هم نگریسته شود.<
دکترمحمد روشن معاون حقوقی و امور مجلس وزارت علوم نیز در ادامه برنامه ضمن تشکر از اعضای کمیسیون آموزش، تحقیقات و فناوری مجلس، خاطرنشان کرد: دراین نشست‌ها ضمن ارائه دیدگاه‌های بخش‌های مختلف، فضای شفاف و روشنی برای سرعت یافتن پیگیری‌ها به وجود آمده است و ادامه این نشست‌ها به‌طور حتم باعث شتاب یافتن ارزیابی‌ها و بررسی مسائل خواهد شد.
اعضای کمیسیون آموزش و تحقیقات مجلس شورای اسلامی در ابتدای ورود به دانشگاه هرمزگان با حضور در مزار شهدای گمنام دانشگاه، ضمن ادای احترام به مقام شهدا، با آرمان‌های والای شهدای گرانقدر، امام شهدا و منویات مقام معظم رهبری (مدظله‌العالی) تجدید میثاق کرده و با نثار فاتحه و اهدای گل، یاد و خاطره شهدا را گرامی داشتند.<
در این نشست نمایندگان استان هرمزگان در مجلس شورای اسلامی، رؤسای دانشگاه‌های استان هرمزگان ازجمله دانشگاه علوم پزشکی هرمزگان، آزاد اسلامی، پیام نور، غیرانتفاعی، علمی کاربردی استان، فرهنگیان و دانشگاه فنی و حرفه‌ای از ویژگی‌های دانشگاه‌های تحت مدیریت شان سخن گفتند و مهم‌ترین مشکلات حوزه کاری خود را بیان کردند.<
ل.س ۱۳۴۲/ ر.ب ۱۳۴۵