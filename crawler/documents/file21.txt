دکتر خاکی صدیق را در جایگاه ریاست دانشگاه صنعتی خواجه نصیرالدین طوسی ابقا کرد - وزارت علوم، تحقیقات و فناوری
به گزارش اداره کل روابط عمومی وزارت علوم، در حکم انتصاب دکتر خاکی صدیق آمده است: ضمن تقدیر و تشکر از خدمات ارزنده‌ای که تاکنون داشته‌اید، براساس تبصره ۱ ماده ۴ آیین‌نامه جامع مدیریت دانشگاه‌ها و موسسات آموزش عالی، پژوهشی و فناوری، مصوب شورای عالی انقلاب فرهنگی، با ادامه همکاری جناب‌عالی در سمت ریاست دانشگاه صنعتی خواجه نصیرالدین طوسی به مدت ۴ چهار سال موافقت می‌شود.
وزیر علوم، در بخشی دیگر از این حکم انتصاب آورده است: امیدوارم با سعی و اهتمام جناب‌عالی و بر اساس اهداف سیاست‌های دولت تدبیر و امید و برنامه‌های تقدیم شده به مجلس شورای اسلامی و بهره‌مندی از تجربه‌های مفید استادان، محققان، و کارشناسان محترم و جلب مشارکت دانشگاهیان و دانشجویان عزیز و همفکری با سایر مسئولان دانشگاهی در جهت اعتلای نظام آموزش عالی کشور گام‌های موثری بردارید.
دکتر غلامی در این حکم تاکید کرده است: ضروری است در حفظ بیت‌المال و اعمال سیاست‌های موثر صرفه‌جویی در هزینه‌ها، پرهیز از تجمل‌گرایی، تقویت نظم و انضباط و قانون‌مندی و ارتقای علمی، فرهنگی و اجتماعی آن دانشگاه با اتکال به خداوند متعال بکوشید.
ل.م ۵۴/ ع.ع ۵۷