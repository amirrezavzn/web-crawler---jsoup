رونمایی از تولیدات دانش بنیان پارک علم و فناوری البرز - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر نجفی استاندار البرز، عربشاهی رئیس سازمان مدیریت و برنامه ریزی استان، تعدادی از مدیران اجرائی استان و هیئت همراه، به منظور رونمایی از دو طرح تولیدی شرکت های دانش‌بنیان پارک علم و فناوری البرز و بازدید از نمایشگاه دستاوردهای شرکت های دانش بنیان و فناور، مراکز رشد و استارت آپ های استان در پارک علم و فناوری البرز حضور یافتند.
در این نمایشگاه که در ساختمان استقرار شرکت‌های فناور پارک علم و فناوری البرز برگزار شد حدود ۴۰ شرکت دانش‌بنیان و فناور خصوصی، تعدادی از موسسات و پژوهشکده‌های تحقیقاتی، پژوهش‌سراهای دانش آموزی و ۱۷ استارت‌آپ استانی حضور داشتند و به معرفی دستاوردها و فناوری های خود پرداختند.
همچنین از بزرگ ترین دستگاه نیتروژن‌دهی پلاسمایی در ایران تولید شرکت دانش‌بنیان پلاسما پژوه پارس و گیرنده رادار پدافندی تولید شرکت دانش‌بنیان سامانه های پیشرفته نانو ارتباط (سپنا) رونمایی شد.
س.س ۱۳۵۱/ ر.ب ۱۳۴۵
&nbsp;