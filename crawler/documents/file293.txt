برگزاری رویداد کارآفرینی"همفکر" با حضور مسئولان پارک علم و فناوری البرز - وزارت علوم، تحقیقات و فناوری
به گزارش اداره کل روابط عمومی وزارت علوم، خانه استارتاپ کرج میزبان یکصدمین رویداد کارآفرینی "همفکر" با حضور مهندس حمیدی مدیر کل ارتباطات و فناوری اطلاعات البرز، مهندس سعیدی مدیر اداره فنی و تخصصی پارک علم و فناوری البرز، مهندس خیری معاون اجتماعی سازمان فرهنگی و ورزشی شهرداری کرج و جمعی از مدیران شهری و نخبگان و ایده پردازان کسب و کارهای نوین و نوپا در باشگاه میلاد شهرداری کرج بود.<
مهندس سعیدی درخصوص این نشست گفت: یکی از ماموریت های پارک علم و فناوری البرز، حمایت از ایده های فناورانه برای تبدیل به محصول است و دراین مسیر از تمام توان و ظرفیت خود برای تجاری سازی دستاوردهای نخبگان و جوانان استان دریغ نمی‌کنیم.<
وی افزود: اتفاق خوبی که اکنون شاهد آن هستیم حضور تعدادی از جوانان ایده پرداز در حوزه فناوری اطلاعات به صورت خودجوش کنار یکدیگر است که فضای موجود را به خوبی راهبری می کنند، نقش ما در این میان به عنوان حامی و راهنمای فکری آنان، هموار کردن مسیر حرکتی آنها است تا بتوانند ایده های خود را به محصول و ثروت تبدیل کنند.<
سعیدی استان البرز را استانی نخبه پرور و با ظرفیت بالای علم و دانش برشمرد و خاطرنشان کرد: با توجه به اینکه استان البرز قطب علم و فناوری نام گرفته و برندی از دانش و فناوری است و نیز در استان از ظرفیت های فوق العاده ای در حوزه فناوری اطلاعات برخوردار هستیم، بستر مناسبی برای جوانان این منطقه وجود دارد که با توجه به توانمندی های آنان در حوزه فناوری اطلاعات ثروت آفرین باشند و بنوعی چالش های اقتصادی کشور را از این طریق حل کنند.<
زیست بوم و کارآفرینی یکی دیگر از موضوعاتی بود که مدیر اداره فنی و تخصصی پارک علم و فناوری البرز به آن اشاره داشت و تصریح کرد: در بحث زیست بوم وکارآفرینی نباید ایده پردازان نباید پس از برگزاری رویدادها، نمایشگاه‌ها و استارت آپ ها در این مرحله متوقف شوند. بلکه باید مسئله محور کار کنند و گام های تجاری را همزمان با گام های فنی بردارند تا بتوانند به موفقیت برسند.
البته ذکر این نکته نیز ضروری است که در نهایت تمام ایده ها به موفقیت نمی رسند و تبدیل به محصول و ثروت نمی شوند.<
این مقام مسئول در پارک علم و فناوری تاکید کرد: صنعت هدف گذاری اصلی نخبگان است و تلاش ما بر این است تا ارتباط میان صنعت، سرمایه گذار و بخش خدماتی و دستگاه های اجرایی با ایده پردازان بیشتر محقق شود.<
رویداد کارآفرینی " همفکر" به عنوان یکی از رویدادهای استان البرز در اکوسیستم کارآفرینی با جذب و فعالیت حدود ۴هزار نخبه و ایده پرداز استارتاپی است.<
ل.س ۴۲/ ر.ب ۱۳۴۵