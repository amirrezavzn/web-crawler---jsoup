پیام رئیس دانشگاه زابل به مناسبت فرا رسیدن سال جدید تحصیلی - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
سرآغاز هر کار با نام ایزد «دانا» و این، شیرین‌ترین دانه علم است که با حلول آغازین لحظه‌های مهر، در روح و جان دانش‌پژوهان می‌روید. «اول مهر» است و صحن و سرمنزل علم و دانایی و حقیقت. پاییز به زیبایی تلفیقی از مهر و علم را در برگرفته و آهنگ نسیم ملایمش، جویندگان علم را به کوچه باغ مصفای حقیقت و تعلیم و تعلم فرا می‌خواند. آگاه‌تر از همیشه، سر از بالین بر می‌داریم تا با اولین تابش نورِ دانش، به کوچه‌های حقیقت رفته و در مسیر کمال گام نهیم. امروز آمده‌ایم تا خود را به شاخه مهر پیوند بزنیم و رویشی دیگر را در بهار دانش آغاز کنیم. مقصد ما شکوفایی علم است در قطب علمی داروالولایه سیستان.
خداوند دانا را شاکرم که با لطف و کَرَم بی‌منتهایش، با پیوند ملت و دولت و با آرامش و آزادگی توانستیم سالی جدید را آغاز کنیم. امیدوارم با حضور فعالانه دانشگاهیان و دانش‌پژوهان، سالی پر از خیر و برکت، منور به معرف و دانش، توام با موفقیت‌ها و پیشرفت‌های علمی و صنعتی در راستای اقتصاد مقاومتی داشته باشیم.
&nbsp;اینجانب با آغاز مهر و مهربانی و با شروع سال تحصیلی حضور دوباره شما دانشگاهیان و دانشجویان عزیز دانشگاه زابل، را گرامی داشته و به دانشجویان جدید نیز خیرمقدم عرض می‌کنم. امیدواریم در این سال جدید که به نام «اقتصاد مقاومتی، تولید - اشتغال» مزین شده است،&nbsp; آنچه را که مردم شریف و نظام اسلامی از ما انتظار دارند را به نحو احسن پاسخ‌گو بوده و در تحقق&nbsp; اهداف دولت تدبیر و امید به ویژه در حوزه آموزش عالی گام‌های موثری برداریم.
<p>&nbsp;
<p dir="ltr">&nbsp;
&nbsp;