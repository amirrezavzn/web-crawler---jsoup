رئیس دانشگاه تبریز: سند افزایش اثربخشی تحقیقات فناورانه در دانشگاه تبریز تدوین شد - وزارت علوم، تحقیقات و فناوری
به گزارش روابط عمومی وزارت علوم، دکتر محمدرضا پور محمدی با اعلام اینکه این سند در قالب دو محور پروژه محوری اعضای هیئت علمی و افزایش کیفیت تحقیقات و به منظور متمرکز کردن و هدفمند کردن برنامه تحقیقات تدوین شده است، گفت: جهت‌دهی به تحقیقات اعضای هیئت علمی به سمت نیازهای واقعی کشور، استفاده بیشتر از منابع خارج از دانشگاه در جهت توسعه تحقیقات دانشگاه، دست‌یابی به مرجعیت علمی در شاخه‌های مختلف در سطح کشور، ارتقای جایگاه جهانی دانشگاه، افزایش اثرگذاری مقالات و ... از دیگر اهداف این طرح است<span dir="ltr">.<
رئیس دانشگاه تبریز با اشاره به برنامه پروژه محوری اعضای هیئت علمی افزود: تدوین برنامه تحقیقاتی پنج ساله استادان بر اساس ماموریت محوری از ارگان ها و سازمان های مختلف و هدایت تمامی فعالیت ها از جمله پایان نامه ها، رساله ها و طرح ها به این مسیر و پایش آنها از راهبردهای رسیدن اهداف مورد نظر است<span dir="ltr">.<
وی در ادامه با تاکید به برنامه افزایش کیفیت تحقیقاتی افزود: بر همین اساس و به‌منظور جهت‌دهی پژوهش‌های دانشگاه در راستای توسعه فناوری‌های برتر و مورد نیاز کشور و نیز گسترش مرزهای دانش در حوزه‌های اولویت‌دار، پژوهشگران یا تیم‌های تحقیقاتی مرکب از استادان، پژوهشگران پسا دکتری و دانشجویان تحصیلات تکمیلی برنامه مدونی حول یک محور پژوهشی مشخص اولویت‌دار و مورد نیاز کشور ارائه می کنند که از اعتبار پژوهشی سه ساله بهره مند خواهد شد<span dir="ltr">.<
دکتر پورمحمدی، افزایش تاثیرگذاری مقالات از طریق چاپ در مجلات معتبرتر، بهبود سرانه ارجاعات به مقالات دانشگاه از طریق افزایش ضریب دیده شدن مقالات،&nbsp; کمک به تعمیق فعالیت پژوهشی اعضای هیئت علمی دانشگاه از طریق تمرکز فعالیت‌ها حول محورهای مشخص، تامین بخشی از هزینه‌های پژوهشی اعضای هیئت علمی و دانشجویان و حمایت از همکاری‌های بین المللی اعضای هیئت علمی در تولید دانش را &nbsp;از خط مشی های برنامه افزایش کیفیت تحقیقاتی این دانشگاه اعلام کرد
رئیس دانشگاه تبریز،&nbsp; برنامه "حمایت از همکاران جوان" در دانشگاه تبریز را از دیگر محورهای این سند برشمرد و گفت: در این راستا نیز تامین نیازهای اولیه آزمایشگاهی همکاران جوان، استفاده بیشتر از توان علمی جدید و به روز همکاران جوان و ایجاد انگیزه در همکاران جوان و تشویق آنها به انجام تحقیقات کاربردی و ارتباط با خارج از دانشگاه به اجرا در می آید<span dir="ltr">.<
گفتنی است در سال های اخیر برنامه استراتژیک دانشگاه تبریز با راهبردهای مختلف تدوین و اسناد پایین دستی در حوزه های مختلف تهیه شده&nbsp; که ارتقای جایگاه داخلی و بین المللی از نتایج این برنامه است. کسب جایگاه نخست دانشگاه های جامع کشور در رتبه بندی معتبر تایمز و قرار گرفتن دانشگاه تبریز در لیست ارتقا به پنج دانشگاه تراز بین المللی توسط وزارت علوم نمونه ای از این نتایج هستند.
&nbsp;