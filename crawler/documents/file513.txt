دانشگاه جهرم  با دانشگاه تاکورادی غنا تفاهم نامه همکاری های علمی  و فناوری امضا کرد - وزارت علوم، تحقیقات و فناوری
<strong>به گزارش اداره کل روابط عمومی وزارت علوم به نقل از دانشگاه جهرم، در این دیدار که با حضور هیئت دانشگاهی جهرم و معاونان دانشگاه تاکورادی صورت گرفت دکتر نادریان جهرمی با ارائه اطلاعاتی از ظرفیت های دانشگاه جهرم بویژه در عرصه کشاورزی، توسعه مناسبات علمی دانشگاهی با کشورهای آفریقایی را از اولویت های مهم این دانشگاه برشمرد.</strong>
<strong>در ادامه این نشست یادداشت تفاهم همکاری های علمی دانشگاهی توسط روسای دو دانشگاه امضا شد.</strong>
<strong>در این تفاهم نامه مقرر شده که تبادل دانشجو و استاد در قالب فرصت های کوتاه مدت مطالعاتی و همچنین جذب دانشجو به صورت بورسیه در دانشگاه جهرم عملیاتی شود.</strong>
<strong>برنامه ریزی و احداث مجموعه تحقیقاتی کشاورزی از جمله مباحث دیگری بود که طرفین در این زمینه به توافق رسیدند و در بخش دیگر هیئت دانشگاهی جهرم از بخش های مختلف دانشگاه تاکورادی شامل آزمایشگاه نفت و گاز و کارگاه های مکانیک و الکترونیک بازدید کردند.</strong>
<strong>س.س ۱۳۵۱/ ر.ب ۱۳۴۵</strong>