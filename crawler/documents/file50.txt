دوره آموزشی رله و حفاظت دربخش انتقال با استفاده از «دستگاه شبیه ساز رله و حفاظت» در مرکز رشد واحدهای فناور - وزارت علوم، تحقیقات و فناوری
به گزارش اداره کل روابط عمومی وزارت علوم، برای اولین بار در صنعت برق کشور، دوره آموزشی رله و حفاظت در بخش انتقال با استفاده از «دستگاه شبیه ساز رله و حفاظت» برای کارشناسان و اپراتورهای برق منطقه‌ای سمنان در مرکز رشد واحدهای فناور سمنان پارک علم و فناوری استان سمنان برگزار شد.<
این دوره آموزشی به مدت ۳۰ ساعت در ۴ روز با مجوز وزارت نیرو توسط شرکت ابتکار الکتریک قومس از شرکت‌های مستقر در مرکز رشد واحدهای فناور سمنان پارک علم و فناوری استان سمنان و با همکاری مجتمع آموزشی مازندران برای اولین بار با استفاده از دستگاه شبیه‌ساز آموزشی و به‌صورت کاربردی (نرم‌افزاری و سخت‌افزاری) برگزار شد.<
در ابتدای این دوره آموزشی مهندس معدنی مدیرعامل شرکت ابتکار الکتریک قومس به اهمیت آشنایی اپراتورها با تجهیزات پست‌های برق و همچنین رله‌های حفاظتی و نقش اساسی دوره‌های آموزشی در افزایش ایمنی پرسنل، تجهیزات و همچنین کاهش حوادث شبکه اشاره کرد و گفت: این شبیه‌ساز آموزشی پس از معرفی در شرکت مدیریت شبکه برق ایران و پژوهشگاه نیرو مورد تایید کارشناسان و متخصصان قرارگرفته است تا برای برگزاری دوره‌های آموزشی تخصصی-مهارتی برای اپراتورهای بخش انتقال در سطح کشور مورد استفاده قرار گیرد.<
وی به معرفی طرح‌های مختلف حفاظتی در پست‌های فوق توزیع و انتقال و تشریح ساختمان داخلی رله‌ها و تجهیزات اندازه‌گیری پرداخت.
پس از آموزش نحوه وارد کردن تنظیمات رله‌های دیجیتال شامل رله اضافه جریان / خطای زمین، رله دیستانس و رله دیفرانسیل، نحوه انجام آزمایش‌های مختلف مطابق دستور کار را به‌صورت نرم‌افزاری و سخت‌افزاری آموزش دادند.<
همچنین با استفاده از این شبیه‌ساز انواع روش‌های تست رله‌های دیجیتال مطابق با تست شیت‌های اجرایی و تحلیل منحنی عملکرد رله‌ها به شرکت‌کنندگان در این دوره آموزش داده شد.<
دستگاه شبیه‌ساز آموزشی رله و حفاظت با استفاده از تجربه متخصصان رله و حفاظت در صنعت برق، کارشناسان شرکت ابتکار الکتریک قومس، کارشناسان برق منطقه‌ای سمنان و با حمایت پارک علم و فناوری استان سمنان طراحی و ساخته شده است که قابلیت برگزاری دوره‌های آموزشی رله و حفاظت به‌صورت کاربردی و با صرفه‌جویی در هزینه و انرژی را دارد. شبیه‌سازی عملکرد رله‌های دیجیتال، طراحی دستگاه و دستورکار آزمایش‌ها براساس موارد کاربردی، پرتابل و آماده‌سازی آسان و همچنین ایمیل بودن در مقابل برق‌گرفتگی اشاره کرد.<
ل.س ۱۳۴۲/ ر.ب ۱۳۴۵