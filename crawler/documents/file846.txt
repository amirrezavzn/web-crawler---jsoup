جایزه برتر پارک‌های علمی آسیا به شرکت دانش‌بنیان اصفهانی رسید - وزارت علوم، تحقیقات و فناوری
به گزارش اداره کل روابط عمومی وزارت علوم، شرکت پیشران زمهریر آسمان، مستقر در شهرک علمی و تحقیقاتی اصفهان با ارائه فناوری مخازن کرایوژنیک، جایزه برتر پارک‌های علمی آسیا در سال ۲۰۱۷ را به خود اختصاص داد.
مخازن کرایوژنیک به منظور ذخیره‌سازی مایعات بسیار سرد از قبیل اکسیژن مایع، نیتروژن مایع و LNG< استفاده می‌شود. این مایعات در محدوده دمایی C°< 196- تا ۱۵۰- قرار داشته و برای نگهداری آن‌ها به صورت مایع لازم است از مخازن ویژه‌ای استفاده شود. برای حفظ این سرمای بسیار شدید باید مخزن به صورت دو جداره بوده و بین آن دو را با عایق مناسبی شارژ کرد. جنس دیواره داخلی این مخازن با مایع کرایوژنیک سازگار بوده و جنس آن معمولاً از استینلس استیل می‌باشد.
مراسم اعطای جایزهˈ ASPA< ˈ هرسال از سوی انجمن بین المللی پارک‌های علمی آسیا، با هدف تشویق شرکت‌های دانش‌بنیان و فن‌آفرین جهت دستیابی به روحیه تجاری‌سازی دستاوردهای فناورانه، ایجاد فرصت‌های مناسب در راستای یافتن شریک تجاری و معرفی مدل‌های شرکت‌های موفق برگزار می‌شود.
بیست و یکمین کنفرانس پارک‌های علمی آسیا از ۱۹ تا ۲۱ اکتبر سال جاری در کشور ویتنام برگزار شد.
ل.م. ۵۴/ ر.ب ۱۳۴۵
<p>&nbsp;
<p>&nbsp;