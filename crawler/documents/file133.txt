تعداد قرارداد های منعقده شده در نمایشگاه هجدهم؛ ۷۱ قرارداد با حجم مالی ۲۰۹۱ میلیارد ریال - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر متقی طلب با اشاره به روز افتتاحیه و آغاز به کار نمایشگاه هجدهم از استقبال گسترده مسئولان و مقام های ارشد کشور، صاحبنظران، پژوهشگران، فناوران و نیز سرمایه گذارانی از کشور هایی همچون پاکستان، قرقیزستان، قزاقستان سخن گفت و با اشاره به رونمایی از فناوری های منتخب اظهار داشت: تعداد فناوری های ثبت شده در سامانه ایران تک هاپ ۳۴۴۹ فناوری بود که در روز نخست از ۶۵ دستاورد برگزیده رونمایی شد.<
دکتر متقی طلب به راه اندازی غرفه جامع نمایشگاه اشاره کرد و گفت: غرفه جامع نمایشگاه Quick Luncher< امسال برای نخستین بار جهت ارائه خدمات اطلاع رسانی و ثبت اطلاعات فناوری ها و آگاهی از موقعیت محققان راه اندازی شد.<
رئیس پارک علم و فناوری گیلان همچنین با اشاره به ایجاد اپلیکیشن راهنمای نمایشگاه گفت: این اپلیکیشن تاکنون از سوی ۸۹۴ نفر دانلود شده و تعداد ۴۵۹ نفر در نظرسنجی شرکت کردند و بر اساس ارزیابی که از نگاه بازدید کنندگان صورت گرفته پس از بررسی نهایی در سایت ایران تک هاپ برگزیدگان نمایشگاه هجدهم اعلام خواهند شد.<
وی در خصوص اطلاع رسانی در نمایشگاه دستاورد های پژوهش و فناوری و فن بازار گفت: در مجموع تعداد ۳۵۰۰۰ پیامک به نمایندگان مراکز فناوری ارسال شد و ۳۴۹ نفر در کانال هفته پژوهش و فناوری عضو شدند و تعداد اعضای گروه تلگرامی نمایشگاه ۷۱۰ نفر بود.<
دکتر متقی طلب به مشارکت کشور های خارجی اشاره کرد و گفت: شبکه پارک های علم و فناوری کشور های اسلامی امسال در نمایشگاه حضور فعال داشت و مسئولان از کشور های مختلفی همچون پاکستان و قزاقستان جهت ارائه محصول و مشارکت در سرمایه‌گذاری شرکت کردند.<
رئیس پارک علم و فناوری گیلان به شاخص های ارزیابی میدانی غرفه ها اشاره کرد و افزود: نحوه نمایش دستاورد ها، طراحی غرفه ها، ویژگی های غرفه داران، نوع فناوری های ارائه شده، کیفیت تجاری سازی، میزان کارگاه های آموزشی و ارزیابی مردمی از شاخص های اصلی ارزیابی غرفه ها بودند.<
دکتر متقی طلب همچنین تعداد کل کارگاه های آموزشی برگزار شده در نمایشگاه امسال را ۶۵ کارگاه، معادل ۳۳۸ ساعت کارگاه آموزشی ذکر کرد.<
س. س ۱۳۵۱/ ع.ع ۱۳۵۷.<