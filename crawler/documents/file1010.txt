نمایشگاه دستاوردهای اجرایی دانشگاه جهرم در حوزه مدیریت سبز - وزارت علوم، تحقیقات و فناوری
به گزارش اداره کل روابط عمومی وزارت علوم، دراین نمایشگاه، دانشگاه جهرم در ۴ حوزه استفاده از انرژی های تجدید پذیر، بهینه سازی مصرف انرژی، مدیریت آب و پساب ونیز طرح جمع آوری و استفاده از آب های سطحی پردیس دانشگاه جهرم ومدیریت منابع اقدامات خود را در غرفه دانشگاه به نمایش گذاشت که مورد استقبال بازدید کنندگان و مسئولان اجرایی کشور قرار گرفت.
همچنین مجموعه اقدامات دانشگاه جهرم نیز در کتابچه ای چاپ شد و در اختیار بازدیدکنندگان از نمایشگاه قرار گرفت.<
دکتر نوبخت رئیس سازمان برنامه و بودجه کشور، دکتر واعظ مهدوی معاون علمی سازمان برنامه و بودجه، دکترگرایی نژاد مدیر آموزش عالی و مهندس شفیعی معاون آموزش عالی سازمان برنامه، دکتر عسکریان معاون اداری مالی وزارت علوم، دکتر رخشانی مهر مدیر طرح های عمرانی وزارت علوم و کارشناسانی از سازمان حفاظت محیط زیست، موسسه تحقیقات صنعتی ایران و روئسای سایر دانشگاه های کشور از جمله افراد بازدید کننده از این نمایشگاه بودند.
بر اساس بخشنامه ابلاغ شده به دانشگاه ها، همه ساله طرح های برگزیده دانشگاه ها در حوزه مدیریت سبز مورد حمایت مالی قرار خواهند گرفت.
ل.س ۱۳۴۲/ ر.ب ۱۳۴۵