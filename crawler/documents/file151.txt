همایش «مهندسی صنایع، فرصت ها و راهکارها» در دانشگاه کاشان برگزارشد - وزارت علوم، تحقیقات و فناوری
به گزارش اداره کل روابط عمومی وزارت علوم، دکترهادی مختاری مدیر گروه مهندسی صنایع دانشگاه کاشان هدف از برگزاری این همایش را بررسی شرایط پیش روی دانشجویان مهندسی صنایع در حوزه‌های ادامه تحصیل و بازار کار بیان کرد و گفت: دراین همایش دکتراحسان خاکبازان و دکترمحمدحسین کبیر از مشاوران برجسته مهندسی صنایع کشور توضیحاتی را درخصوص چگونگی استفاده از فرصت‌های این رشته و راهکارهایی برای جذب بازار کار ارائه کردند.<
وی تعداد دانشجویان مهندسی صنایع این دانشگاه را حدود ۱۴۰ دانشجو ذکر کرد و افزود: مهندسی صنایع رشته‌ای است که به دنبال طراحی و پیاده‌سازی سیستم‌های یکپارچه از انسان، مواد، اطلاعات، تجهیزات و انرژی به صورت بهینه و اقتصادی می‌باشد.<
دکترمختاری گفت: این رشته با تلفیق دانش مهندسی، علوم اقتصادی و مدیریتی و همچنین علوم بهینه‌سازی و آمار می‌کوشد کارآیی سیستم‌های تولیدی و خدماتی را در عمل بهبود بخشد.<
وی افزود: ماهیت بین رشته‌ای مهندسی صنایع، جذابیت منحصر به فردی را در بازار کار این رشته ایجاد کرده است.<
ل.س ۴۲/ ر.ب ۴۵