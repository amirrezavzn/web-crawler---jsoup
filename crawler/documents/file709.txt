دکتر متقی طلب:هدف وزارت علوم تسریع در تبدیل علم به ثروت است - وزارت علوم، تحقیقات و فناوری
به گزارش ستاد خبری هجدهمین نمایشگاه دستاوردهای پژوهش، فناوری و فن‌بازار، دکتر مجید متقی طلب توضیح داد: اگر از این دیدگاه به موضوع نگاه کنیم بحث درون‌زا بودن نیروهای انسانی مطرح است. وی افزود: نیروهای متفکر و اندیشمندی که بتوانند طرح‌هایی را ارائه دهند که پژوهش روی آنها انجام شود، سپس به فناوری و در نهایت تجاری‌سازی و به ثروت ملی تبدیل شود.<
دبیر فن بازار اظهار کرد: طرح‌هایی که در دانشگاه‌ها و مراکز پژوهشی به نتیجه می رسند باید جایی ارائه شوند که این کار در نمایشگاه دستاوردهای پژوهش، فناوری و فن‌بازار در هفته پژوهش انجام می شود.<
دکترمتقی طلب با بیان اینکه خوشبختانه نمایشگاه امسال مورد اقبال واقع شده‌است گفت: طی ۴-۳ سال گذشته ما از روش ارائه نتایج تحقیقات و پژوهش‌ها از طریق این نمایشگاه نتیجه دلخواه را به‌دست آورده‌ایم. به طوری که سال اول برگزاری نمایشگاه هفته پژوهش حدود ۵میلیارد تومان قرارداد منعقد شد، سال دوم به ۷۷ میلیارد تومان و امسال هم براساس آخرین آمار مبلغ قراردادها به ۲۰۰ میلیارد تومان بالغ شده‌است.<
وی افزود: هدف ما در وزارت علوم ارائه توانمندی‌های دانشگاه‌ها و مراکز پژوهشی و نهایتاً عملیاتی کردن فرایند تبدیل علم و فناوری به ثروت است. الگوی کار ما نیز نقش جامع علمی کشور است که تأکید می‌کند باید علم و فناوری نقش مؤثرتری در اقتصاد داشته باشد.<