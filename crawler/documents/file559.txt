دکتر غلامی: مسأله جذب استاد از مسائل  مهم آموزش عالی کشور است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامی در جلسه هیأت مرکزی جذب اعضای هیأت علمی شرکت کرد و از نزدیک در جریان نحوه بررسی پرونده‌های متقاضیان جذب اعضای هیأت علمی دانشگاه‌ها و مؤسسات آموزش عالی کشور قرار گرفت.
دکتر غلامی در این جلسه، با قدردانی از اعضای هیأت مرکزی جذب اعضای هیات علمی، اظهار امیدواری کرد: با دقت و امعان نظر اعضای هیأت مرکزی جذب، زمینه دسترسی همه متقاضیان به حق و حقوق خود براساس قانون و موازین عدالت فراهم شود و افرادی که نمی توانند در اولویت جذب به عنوان عضو هیات علمی قرار گیرند، با شفافیت اقناع شوند.
در ادامه این جلسه، اعضای هیأت مرکزی جذب با قدردانی از وزیر علوم برای تشکیل این نشست، حضور وی را در هیأت مرکزی جذب اعضای هیات علمی- در روزهای آغازین تصدی مسئولیت وزارت علوم- نشانه عنایت و توجه ویژه دکتر غلامی به امور اعضای هیأت علمی دانشگاهها و مراکز آموزش عالی توصیف کردند.
در این نشست، همچنین دکتر محمدرضا رضوان‌طلب، رئیس مرکز جذب اعضای هیأت علمی وزارت علوم، گزارش مختصری در خصوص اقدامات و دستاوردهای این مرکز به وزیر علوم ارائه کرد.
<strong>م.ع ۱۳۶۰/ ا.ب ۱۳۵۱</strong>
&nbsp;