دکتر مسعود برومند، معاون پژوهش و فناوری وزیر علوم شد - وزارت علوم، تحقیقات و فناوری
به گزارش اداره کل روابط عمومی وزارت علوم، متن کامل این حکم به شرح زیر است:<
جناب آقای دکتر مسعود برومند
سلام علیکم،
<p dir="rtl" style="margin-right:-.75pt;text-align:justify;">با عنایت به تعهد، تخصص و تجارب ارزشمند جنابعالی در حوزه علم و فناوری به موجب این حکم به سمت معاون پژوهش و فناوری منصوب می شوید.
<p dir="rtl" style="margin-right:-.75pt;text-align:justify;">اجرایی کردن برنامه های ارائه شده به مجلس شورای اسلامی با تاکید بر افزایش فعالیت های شورای عالی عتف، هدفمند کردن فعالیت های اعضای هیات علمی و دانشجویان تحصیلات تکمیلی، استفاده از توان دانشگاه ها و مؤسسات آموزش عالی، پژوهشی و فناوری در کمک به دستگاه های اجرایی برای رفع چالش های ملی، تقویت پارک های علم و فناوری و مراکز رشد برای توسعه واحدهای فناور و شرکت های دانش بنیان، حمایت و بهره گیری از ظرفیت انجمن های علمی در تصمیم سازی های حوزه پژوهش و فناوری، اهتمام ویژه به پژوهش های علوم انسانی و هنر، توسعه همکاری های بین المللی از طریق انجام برنامه های پژوهشی و فناوری مشترک و تعامل با همه نهادهای فعال و دستگاه های مسئول در حوزه علم و فناوری از جمله اقدامات مورد انتظار است که امید می رود با بهره گیری از ظرفیت های موجود در دانشگاه ها و مؤسسات آموزش عالی، پژوهشی و فناوری انجام پذیرد.
<p dir="rtl" style="margin-right:-.75pt;text-align:justify;">امید است با استعانت از خداوند متعال و اتخاذ رویکرد توام با عقلانیت و اعتدال و با رعایت منشور اخلاقی دولت تدبیر و امید در انجام وظایف محوله موفق باشید.
<p dir="rtl" style="margin-right:-.25in;text-align:justify;">پیش از این، دکتر وحید احمدی مسئولیت معاونت پژوهش و فناوری وزیر علوم را برعهده داشت.
<p dir="rtl" style="margin-right:-.25in;text-align:justify;">وزیر علوم در نامه جداگانه ای با استعفای دکتر احمدی از معاونت پژوهش و فناوری وزارت علوم موافقت و از "زحمات بی شائبه" وی قدردانی کرد. وزیر علوم همچنین در حکم دیگری دکتر احمدی را به سمت "مشاور وزیر و رییس مرکز تحقیقات سیاست علمی کشور" منصوب کرد.
<p dir="rtl" style="margin-right:-.25in;text-align:justify;">دکتر مسعود برومند متولد سال ۱۳۳۷ در شهرستان آبادان و فارغ التحصیل دوره دکتری مهندسی مکانیک (توربوماشین) از دانشگاه کرانفیلد در انگلستان است.
<p dir="rtl" style="margin-right:-.25in;text-align:justify;">وی همچنین مدارک کارشناسی و کارشناسی ارشد خود را به ترتیب در رشته مهندسی مکانیک از دانشگاه مهندسی نفت آبادان و دانشکده مهندسی مکانیک دانشگاه بیرمنگام کسب کرده است. دکتر برومند هم اکنون دانشیار دانشکده مهندسی هوافضای دانشگاه صنعتی امیرکبیر با تخصص توربوماشین و توربین گاز است.
<p dir="rtl" style="margin-right:-.25in;text-align:justify;">وی تاکنون راهنمایی و مشاوره بیش از ۶۰ رساله دکتری تخصصی و پایان نامه کارشناسی ارشد را برعهده داشته و حدود ۴۰ مقاله علمی و پژوهشی در مجلات معتبر داخلی و بین‌المللی به چاپ رسانده است.
<p dir="rtl" style="margin-right:-.25in;text-align:justify;">دکتر برومند افزون بر ارائه حدود ۷۰ مقاله در همایش‌ها و کنفرانس‌های ملی و بین‌المللی، در انجمن‌های علمی مرتبط با رشته تحصیلی خود عضویت دارد.
<p dir="rtl" style="margin-right:-.25in;text-align:justify;">انجمن مهندسی مکانیک ایران، دکتر برومند را به عنوان مهندس مکانیک برگزیده سال ۱۳۸۵ انتخاب و معرفی کرده است. وی همچنین از سال ۱۳۹۳ مدیر مسئولی نشریه علمی و پژوهشی امیرکبیر را عهده دار بوده است.
<p dir="rtl" style="margin-right:-.25in;text-align:justify;">فعالیت به عنوان مدیر گروه، معاون آموزشی و رئیس دانشکده مهندسی هوافضای دانشگاه امیرکبیر از جمله سوابق علمی و مدیریتی وی به شمار می رود. دکتر برومند همچنین عضو شورای پژوهشی شرکت ملی گاز ایران و عضو شورای سرمایه گذاری صندوق نوآوری و شکوفایی بوده و پیش از این نیز مسئولیت معاونت پژوهشی و فناوری دانشگاه صنعتی امیر کبیر را برعهده داشته است.
<p dir="rtl" style="margin-right:-.25in;text-align:justify;">افزون بر این، وی در دو دهه گذشته از تجربه ای طولانی و گرانسنگ در صنایع نفت و خودرو برخوردار بوده و به عنوان عضو هئیت مدیره شرکت ها و مدیر پروژه های مختلف فعالیت کرده است.
<p dir="rtl" style="margin-right:-.25in;text-align:justify;">دکتر برومند همچنین معاونت توسعه صنایع پیشرفته سازمان گسترش و نوسازی ایران (از سال ۱۳۸۰ تا ۱۳۸۴) در کارنامه خود دارد و در این دوره نیز نقش مهمی در توسعه فناوری های مختلف داشته و اقدامات مهمی چون سرمایه گذاری در حوزه هایی چون بیوتکنولوژی، فناوری اطلاعات، مواد پیشرفته، صنعت هوایی و میکروالکترونیک انجام داده است.
<p dir="rtl" style="margin-right:-.25in;text-align:justify;">گفتنی است، دکتر برومند در میان اهالی صنعت کشور، چهره ای شناخته شده به شمار می رود و تجربه موفق وی در این حوزه از جمله ویژگی های برجسته ای است که وزیر علوم، تحقیقات و فناوری در انتخاب او به عنوان معاون پژوهش و فناوری وزارت علوم مدنظر قرار داده است.
<p dir="rtl" style="margin-right:-.25in;text-align:justify;">امید است که این تجربه موفق همراه با ویژگی ها و توانمندی های فردی و بهره گیری از ظرفیت های علمی موجود کشور در دانشگاه ها، موسسات پژوهشی و فناوری و تعامل با همه نهادهای دخیل در حوزه علم و فناوری بتواند در کمک به حرکت دانشگاه ها و مراکز پژوهش و فناوری کشور به سمت موسسات جامعه محور، خلاق و کارآفرین - که حل مشکلات جامعه، محور اصلی فعالیت آنهاست – مثمر ثمر واقع شود.
<p dir="rtl" style="margin-right:-.25in;text-align:justify;">ع.ع ۱۳۵۷
&nbsp;
&nbsp;