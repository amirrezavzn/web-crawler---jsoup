امضای تفاهم‌نامه‌ همکاری دانشگاه شهرکرد و دفتر تحقیقات کاربردی فرماندهی انتظامی استان چهارمحال ‌و ‌بختیاری - وزارت علوم، تحقیقات و فناوری
به گزارش روابط عمومی وزارت علوم، این تفاهم‌نامه در راستای تعاملات علمی و پ‍‍ژوهشی بین دانشگاه شهرکرد و دفتر تحقیقات کاربردی فرماندهی انتظامی استان چهارمحال و بختیاری، بهره‌مندی از توانمندی‌ها و امکانات یکدیگر در زمینه‌ علمی و پژوهشی و تبادل تجربیات دو دستگاه، به امضای دکتر مهران عربی سرپرست معاونت پژوهش و فناوری دانشگاه شهرکرد و مالک بهمنی رئیس دفتر تحقیقات کاربردی فرماندهی انتظامی استان چهارمحال‌و‌بختیاری رسید.
گفتنی است همکاری‌های مشترک در برگزاری میزگردهای علمی،‌ انتشار خبرنامه‌های علمی تحقیقاتی مشترک،‌ طراحی و اجرای طرح‌های پژوهشی کاربردی، استفاده از آزمایشگاه‌ها و تجهیزات مرتبط برای محققان دو دستگاه، استفاده از کتابخانه برای محققان طرفین، انجام تألیفات و ترجمه‌ متون مورد توافق و طراحی و اجرای طرح‌های پژوهشی کاربردی برخی از مفاد این تفاهم‌نامه است.
<p>&nbsp;
<p>&nbsp;