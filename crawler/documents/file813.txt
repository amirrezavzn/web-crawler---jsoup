نشست قرارگاه ملی راهیان نور دانشجویی شهید علم الهدی در دانشگاه ایلام برگزارشد - وزارت علوم، تحقیقات و فناوری
نشست قرارگاه ملی راهیان نور دانشجویی شهید علم الهدی روز سه شنبه با حضور دکترسیدضیاء هاشمی، سرپرست وزارت علوم، تحقیقات و فناوری، سردار سرتیپ پاسدار علی فضلی، جانشین رئیس ستاد راهیان نور کشور، دکترعلی اکبری، رئیس دانشگاه ایلام و جمعی از مسئولان استانی در محل دانشگاه ایلام برگزارشد.
به گزارش روابط عمومی وزارت علوم، هدف این نشست که همزمان با هفته دفاع مقدس و آغاز سال تحصیلی جدید در دانشگاه ها و مراکزآموزش عالی کشور برگزارشد، فرهنگ سازی به منظور شکل گیری گفتمان راهیان نور در جامعه دانشگاهی و فراهم کردن امکان لازم و مطلوب تر برای اعزام دانشجویان به مناطق مختلف عملیاتی است.
سرپرست وزارت علوم، دراین نشست دفاع مقدس را نقطه عطف نظام جمهوری اسلامی در نهادینه تر کردن فرهنگ ایثار و شهادت &nbsp;و عاشورا در کشور دانست و با تقدیر از تلاشهای ارزشمند انجام شده دستگاه ها و نهادهای مختلف و جامعه دانشگاهی کشور را در ترویج فرهنگ راهیان نور، بر بهره گیری حداکثری از ظرفیت راهیان نور دانشجویی و اربعین سال جاری و سازماندهی مطلوب تر این اقدام فرهنگی ماندگار تاکید کرد.
دکتر هاشمی، ضرورت آسیب شناسی علمی و دقیق فعالیت های انجام شده در حوزه راهیان نور را یادآور شد و گفت: انتظار ما از برنامه های راهیان نور بیش از آن چیزی است که تاکنون بدست آورده ایم و این تلاش ها باید دقیق تر باشد.
سرپرست وزارت علوم، دفاع مقدس را نماد دینداری، فداکاری، انسانیت و معنویت گرایی در جامعه ایران دانست و تأکید کرد: اردوهای راهیان نور باید این نماد و جلوه را به خوبی به جامعه نشان دهد<span dir="ltr">.<
دکتر هاشمی گفت: راهیان نور بخشی از دانشگاه و جامعه دانشگاهی کشور است و همان گونه که دفاع مقدس و ارزشهای آن امری فراگیر و متعلق به آحاد ملت ایران بوده است، راهیان نور نیز باید فراگیر باشد<span dir="ltr">.<
وی افزود: ما نباید جنگ و ارزشهای دفاع مقدس را محدود کنیم چرا که اگر در این زمینه احساس انحصار کنیم و نگاه فراگیر نداشته باشیم سرمایه گران‌سنگ و میراث عظیم دفاع مقدس به تدریج از دست می رود<span dir="ltr">.<
دکتر هاشمی با استناد به نتایج تحقیق انجام شده در وزارت علوم، جامعه دانشگاهی کشور را پایبند و وفادار به نظام جمهوری اسلامی و ارزشهای دفاع مقدس دانست و اظهارداشت: براساس این تحقیق که اخیراً انجام شده است نزدیک به 80% دانشگاهیان اعلام کردند که اگر خدای ناکرده جنگی دیگر علیه ایران تحمیل شود حاضرند برای دفاع از کشور، نظام و کیان انقلاب اسلامی با دشمن متجاوز بجنگند<span dir="ltr">.<
وی در این نشست &nbsp;با اعلام این خبر که از امروز دانشگاه ایلام، یک پایگاه ویژه برای اسکان و پذیرایی از اردوهای راهیان نور است، گفت: دانشگاه ایلام پایگاه ویژه برای آن دسته از اردوهایی است &nbsp;که&nbsp; به مناطق عملیاتی غرب کشور اعزام می شوند.
وی، ترویج علم و توسعه علمی کشور را در کنار اعتلای فرهنگی و فرهنگ این جامعه، یک اولویت اساسی و برنامه ریزی فرهنگی و دینی در جامعه دانشگاهی کشور توصیف و تاکید کرد: همانگونه که علم منشاء آگاهی و رفع جهل و موجب یک پرتوافشانی در مسیر پیشرفت و تعالی است، محرم و فرهنگ عاشورا &nbsp;نیز برای رفع جهل و ضلالت از جامعه اسلامی است.
براساس این گزارش و در ادامه این نشست، سردارعلی فضلی در سخنانی با تسلیت ایام سوگواری شهادت امام حسین (ع)، دو آرمان محرم را"شور و شعور حسینی" توصیف کرد و اظهار داشت: دفاع مقدس جدای از عاشورا و محرم نیست؛ بلکه تنها مقطعی از عمر انقلاب اسلامی است که عمل به قرآن و آرمان سیدالشهدا (ع) در جای جای آن موج می زند<span dir="ltr">.<
وی اردوهای راهیان نور را گامی مهم در فرهنگ سازی عاشورا و آرمان ها و اهداف دفاع مقدس دانست و گفت: خوشبختانه در حال حاضر تعداد افرادی که در قالب اردوهای راهیان نور به مناطق عملیاتی و جنگ تحمیلی اعزام شده اند از مرز 7 میلیون نفر گذشته است<span dir="ltr">.<
سردار فضلی بر استفاده از ظرفیت های کامل دستگاه های مختلف و دانشگاه های کشور در توسعه کمی و کیفی راهیان نور و ترویج فرهنگ ایثار و شهادت تاکید کرد<span dir="ltr">.<
دکتر حسین میرزایی، سرپرست معاونت فرهنگی و اجتماعی وزارت علوم نیز در این نشست، فعال شدن بیش از پیش تمامی تشکل ها و انجمن های صنفی و علمی و دانشجویی، فارغ از گزینش های سیاسی آنها و ترویج فرهنگ راهیان نور را خواستار شد<span dir="ltr">.<
وی افزود:برای توسعه کمی و کیفی اردوهای راهیان نور و جهت ترویج فرهنگ ایثار و شهادت باید ظرفیت های دولت و وزارتخانه های مختلف به خدمت گرفته شود<span dir="ltr">.<
در انتهای این نشست دکتر علی اکبری، رئیس دانشگاه ایلام نیز ضمن خیر مقدم به شرکت کنندگان خواستار اهتمام و توجه بیشتر دستگاههای مسئول در اعزام گسترده تر اردوهای راهیان نور به مناطق عملیاتی استان ایلام شد.
&nbsp;
&nbsp;