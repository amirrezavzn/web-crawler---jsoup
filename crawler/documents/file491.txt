بیانیه رئیس دانشگاه صنعتی خاتم الانبیا ی بهبهان به مناسبت ۱۳ آبان - وزارت علوم، تحقیقات و فناوری
به گزارش اداره کل روابط عمومی وزارت علوم، متن پیام بدین شرح است:
همزمانی اربعین حسینی و سیزدهم آبان، روز دانش آموز و روز ملی مبارزه با استکبار جهانی فرصت کم نظیری را در اختیار قرار می دهد تا تاثیر گذاری بی بدیل حماسه عظیم عاشورا بر نهضت بزرگ انقلاب اسلامی مردم ایران بیشتر به چشم بیاید.<
۱۳< آبان یاد آور سه حرکت عاشورایی در تاریخ انقلاب اسلامی است. نخست یاد آور از خود گذشتگی، ایثار، شهامت و شهادت طلبی رهبر بزرگ انقلاب اسلامی حضرت امام خمینی (ره) است که چون سید و سالار شهیدان در راه بیان حرف حق ایستاد و موجب تبعید ایشان شد. دوم، سیزدهم آبان یاد آور حرکت عاشورایی دانش آموزان معترضی بود که سینه خود را سپر حمایت از ظلم ستیزی و آزادی خواهی مردم ایران کردند و سوم، سیزدهم آبان ماه یاد آور حرکت شجاعانه دانشجویان پیرو خط امام (ره) است. دانشجویانی که با تاسی از پیام واقعه بزرگ عاشورا، استکبار و خود بزرگ بینی آن را به هیچ شمردند و تمام قد در مقابلش ایستادند و درس امام شناسی و ولایتمداری را که از یاران حسین ابن علی (ع) آموخته بودند، پس دادند.<
در سالگرد فتح لانه جاسوسی آمریکا شکوه ۱۳ آبان را پاس می داریم، مردانگی و دشمن ستیزی جوانان برومند ایران را ارج می نهیم و ضمن گرامیداشت این حرکت، عموم دانشگاهیان به ویژه دانشگاهیان دانشگاه صنعتی خاتم الانبیای بهبهان را به حضور در راهپیمایی سراسری این روز و دفاع از آرمان ها و ارزش های انقلاب اسلامی ایران دعوت می نمایم تا یاد همه شهیدان این روز بزرگ جاودانه بماند.<
س.س ۱۳۵۱/ ر.ب ۱۳۴۵