برگزاری پنج کارگاه آموزشی در دانشگاه تفرش - وزارت علوم، تحقیقات و فناوری
به گزارش اداره کل روابط عمومی وزارت علوم، رئیس دانشگاه تفرش در مراسم آغاز به کار این کارگاه ها ی آموزشی گفت: اهمیت بحث بازآموزی و به روز کردن اطلاعات در همه جوامع و ادارات بخش خصوصی و دولتی بر کسی پوشیده نیست و این دانشگاه نیز به دلیل اهمیت این موضوع سال تحصیلی جدید خود را با برگزاری این چهار کارگاه آموزشی آغاز کرده است.
دکتر حمید رضا صبا افزود: برگزاری کارگاه های آموزشی بستری مناسب برای حرکت به سمت پویایی در بخش کارمندی و هیات علمی و استفاده از پتانسیل های بالقوه است.
معاون آموزشی و تحصیلات تکمیلی دانشگاه تفرش نیز در این مراسم گفت: در عصر کنونی، برگزاری چنین کارگاه هایی به منظور پویایی آموزشی و اداری دانشگاه ها الزامی و ضروری است.
دکتر "اسماعیل نظری" افزود: ایجاد بسترهای لازم به منظور ارتباط بین دانشگاه و وزارت علوم از دیگر مزیت های برگزاری این کارگاه های آموزشی است.
س.س ۵۱/ ع.ع ۵۷
&nbsp;
&nbsp;
&nbsp;