رشد بیش از ۵ برابری مقالات معتبر دانشگاه حکیم سبزواری در چهارسال گذشته - وزارت علوم، تحقیقات و فناوری
به گزارش روابط عمومی وزارت علوم، دکتر احسان امیری راد با اعلام اینکه تعداد کل مقالات دانشگاه طی چهارسال گذشته از ۲۳۰ مقاله در سال ۲۰۱۲ به عدد ۵۰۵ مقاله در سال ۲۰۱۶ &nbsp;افزایش یافته است، افزود: بر اساس آمار موسسه تامسون-رویترز&nbsp; که یکی از معتبرترین مراجع علمی جهان و تهیه کننده لیست<span dir="ltr"> (JCR) <است، در سال ۲۰۱۲ مجموعا ۳۸ مقاله با آدرس دانشگاه حکیم سبزواری در پایگاه تامسون&nbsp; رویترز و جزء مقالات<span dir="ltr">&nbsp;&nbsp; JCR< منتشر شد که این آمار در ۲۰۱۶ به ۲۲۰ مقاله &nbsp;افزایش یافت .
وی &nbsp;افزود: آمار نشان می دهد در سال ۲۰۱۲ از مجموع مقالات ما تنها ۱۶ درصد در پایگاه&nbsp; تامسون رویترز نمایه شده بودند، در حالی که هم اکنون این عدد به حدود۴۴ درصد رسیده است که این خود نشان دهنده این است که ما در این پروسه ی زمانی هم در کیفیت و هم در کمیت مقالات رشد قابل توجهی داشته ایم.
دکتر امیری راد &nbsp;گفت: آمار دیگری که به ما کمک می کند کیفیت فعالیت های پژوهشی خود را قضاوت کنیم، بحث تعداد مقالات چاپ شده در ژورنال های ده درصد برتر جهان است که بر اساس آمارهای موجود درهشت ماهه نخست سال ۲۰۱۷، پژوهشگران دانشگاه ۱۲ مقاله در مجلات ده درصد برتر دنیا منتشر کرده اند که این آمار رقم خوبی است و نشان می دهد همکاران ما به سمت کارهای پژوهشی با کیفیت بیشتر حرکت کرده اند.
مدیر پژوهشی دانشگاه با اشاره به اینکه براساس اطلاعات موسسه تامسون – رویترز در سال ۲۰۱۲ اسامی محققین ما در مقالات مشترک در کنار ۲۱ تن از پژوهشگران سایر کشورها (۱۰ کشور) در مقالات علمی-پژوهشی آمده است ادامه داد که در سال ۲۰۱۶ نام اعضای هیئت علمی دانشگاه حکیم سبزواری در کنار ۱۲۲ پژوهشگر از ۶۱ کشور جهان در مقالات علمی ثبت شده است که بیانگر افزایش بیش از ۶ برابری در حوزه مذکور است