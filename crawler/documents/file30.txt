دکتر غلامی  با وزیر علوم آفریقای جنوبی دیدار و گفت‌گو می کند - وزارت علوم، تحقیقات و فناوری
<strong>به گزارش اداره کل روابط عمومی وزارت علوم، خانم نالدی پاندور که با هدف توسعه روابط و ارتباطات علمی و فناوری آفریقای جنوبی با جمهوری اسلامی ایران به تهران سفر کرده، قرار است پس از دیدار و گفت‌گو با وزیر علوم و برخی مسئولان حوزه های آموزش، پژوهش و فناوری، از تعدادی دانشگاهها و مراکز پژوهشی ایران بازدید کند.</strong>
<strong>دیدار با معاون علمی و فناوری رئیس جمهوری، وزیر بهداشت، درمان و آموزش پزشکی و سخنرانی در دانشگاه الزهرا (س) از جمله برنامه های وزیر علوم و فناوری آفریقای جنوبی در سفر به تهران است.</strong>
<strong>در جریان سفر</strong><strong> خانم دکتر پاندورا به ایران، قرارداد نهایی ۶ طرح تحقیقاتی مشترک میان دانشگاهها و مراکز پژوهشی ایران با آفریقای جنوبی</strong><strong> در زمینه های زیست فناوری و اقیانوس شناسی به امضا خواهد رسید.</strong>
<strong>انعقاد قرارداد نهایی پروژه‌های پژوهشی مشترک میان ایران و آفریقای جنوبی، محصول گفت‌گوها و همکاری های دو کشور ذیل کمیته مشترک علم و فناوری است.</strong>
<strong>پژوهشگاه ملی ژنتیک و زیست فناوری محور تماس و ارتباط دانشگاهها و مراکز آموزشی و پژوهشی ایران با آفریقای جنوبی است. م.ع ۱۳۶۰/ ع. ع ۱۳۵۷</strong>