سرپرست وزارت علوم  از چهار دهه تلاش‌های علمی دکتر جبه‌دار تجلیل  کرد - وزارت علوم، تحقیقات و فناوری
به گزارش روابط عمومی وزارت علوم، دکتر هاشمی &nbsp;هدف خودرا از این دیدار ارج نهادن به مقام والای معلم و استاد به مناسبت آغاز سال تحصیلی جدید دانست و از سالها تدریس و تحقیق دکتر جبه‌دار مارلانی در دانشگاه تهران قدردانی کرد.
وی اظهار داشت: هویّت دانشگاه‌ها به استادان &nbsp;فرهیخته است و ما &nbsp;دانشکده فنی تهران را با نام دکتر پرویز جبه‌دار مارلانی و سایر استادان پرتلاش آن&nbsp; می شناسیم&nbsp; و امروزه معرفی استادان پرتلاش و الگو مانند دکتر جبه‌دار را وظیفه خود در جایگاه مدیریت می دانیم.
دکتر هاشمی افزود: ترسیم افق های روشن برای دانشجویان از نتایج معرفی امثال&nbsp; دکتر جبه‌دار مارلانی است که با تلاش خود دهها استاد را تربیت کرده و با تالیفات خود در پیشرفت علم نقش داشته اند.
وی از تلاش ها و مجاهدتهای خانواده دکتر جبه‌دار مارلانی تجلیل کرد و نقش همسر و خانواده این استاد پیشکسوت را در موفقیت و دستاوردهای علمی و پژوهشی او یادآورشد.
دکتر پرویز جبه‌دار مارلانی نیز در این دیدار با قدردانی از حضور سرپرست وزارت علوم گفت: علاقه به وطن و پیشرفت کشور باعت شد که حدود 40 سال در عرصه آموزش عالی خدمت کنم و امروز به آن افتخار می کنم.
وی تاکید کرد: به خاطر علاقه به پیشرفت کشورم، به‌ جز برای فرصت مطالعاتی، کشور را ترک نکرده ام و 40 سال با تمام توان در کلاس درس به کشور خدمت کردم و پس از 4 دهه، برای گشودن باب خدمت جوانترها درسال 1389 درخواست بازنشستگی کردم.
درپایان این دیدار دکتر سید ضیاء هاشمی سرپرست وزارت علوم با اهدای لوح سپاسی از سالها فعالیت علمی جبه‌دار مارلانی تجلیل کرد.
دکتر پرویز جبه دارمارالانی&nbsp; متولد 1320 تبریز است و استاد مهندسی برق دانشگاه تهران و مدیر گروه مهندسی برق این دانشگاه بوده و با داشتن تالیفات متعدد، عضو پیوسته فرهنگستان علوم است.
&nbsp;
&nbsp;