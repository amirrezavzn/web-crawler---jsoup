رو نمایی از ۵۵ طرح فناورانه در پارک علم وفناوری استان قزوین - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری استان قزوین، یکی از مهم ترین این طرح ها که رونمایی شده "اسپکترومترپین دایوداکس" است که شامل سامانه آشکارسازی و طیف سنجی کامل پرتوهای ایکس بوده وبه کمک پردازشگر پالس دیجیتال توانایی نمونه برداری تا ۸۰ میلیون نمونه در ثانیه را دارد.
" تبلت آزمایشگاهی" دیگر طرح رونمایی شده است که گزینه ای مناسب برای کاربرانی به شمار می رود که به دنبال کسب قابلیت های متنوع و خاص درزمینه ثبت، نظارت، کنترل، ارسال و بایگانی داده های آزمایشگاهی و پژوهشی می باشند.
یکی از دیگر طرح های مهم "جاده موزیکال"بوده که به منظور ایجاد موسیقی بوسیله برجسته سازی و خراش سطح جاده های ارتباطی با هدف جذب توریست ونیز فرهنگ سازی برای کنترل سرعت به طور غیر مستقیم ارائه و رونمایی شده است.
از دیگر طرح های رونمایی شده در هفته پژوهش و فناوری استان قزوین می توان به "بالش ماساژور لمسی" اشاره کرد که با اعمال ارتعاشات مکانیکی ۲۵ هرتز کمک به تعادل گردش خون و دفع اسید لاکتیک و از بین بردن درد های عضلانی می شود ویا طرح "زنبور پارازیتویید تریکوگراما " که با تخم گذاری درون تخم آفات باعث کاهش جمعیت آفات کشاورزی می شود.
س.س ۱۳۵۱/ ر.ب ۱۳۴۵