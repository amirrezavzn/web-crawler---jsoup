توسعه زیرساخت های عمرانی و علمی دانشگاه ها در خدمت گسترش کارآفرینی قرار گیرد - وزارت علوم، تحقیقات و فناوری
<p style="text-align:justify;"><br><br> به گزارش روابط عمومی وزارت علوم، دکتر عسکریان ابیانه روز چهارشنبه در بازدید از پروژه های سر در دانشگاه، خوابگاه‌های خیریه دخترانه رئیسی نافچی، خوابگاه 15 خرداد، استخر شنا و مزرعه گل محمدی دانشگاه شهرکرد، میزان پیشرفت پروژه‌های عمرانی در این دانشگاه را "مطلوب" ارزیابی و تاکید کرد: رشد و توسعه کمی و کیفی دانشگاه ها زمانی مؤثر و منشاء خدمات است که بازخورد آن در جامعه نمود پیدا کند.<br> وی همچنین، ارتقاء درآمدهای اختصاصی، توسعه کارآفرینی و گسترش ارتباطات بین‌المللی را مهم‌ترین ویژگی‌های دانشگاه نسل سوم عنوان کرد.<br> معاون اداری، مالی و مدیریت منابع وزارت علوم، با تاکید بر ضرورت تغییر در سیاست های جاری دانشگاه‌های کشور در زمینه ارتقاء و رتبه‌بندی‌های جهانی از طریق تولیدات علمی بدون کاربرد، تصریح کرد: تولید مقالات کاربردی و اثرگذاری مراکز آموزش عالی در حل مشکلات جامعه، از مهمترین اولویت‌های کنونی &nbsp;وزارت علوم است.