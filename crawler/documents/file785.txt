راهکارهای تقویت همکاری‌های دانشگاه الزهرا(س) و انستیتو پوشکین - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه الزهرا (س)، دکتر سعیده دست‌آموز نماینده انستیتو پوشکین در دانشگاه الزهرا (س) در حاشیه اجلاس انستیتو پوشکین با موضوع «زبان روسی: آموزش، ارتباط و همکاری»، با مارک کالنین، رئیس مرکز همکاری‌های علمی و آموزشی روسیه نیز درباره زمینه‌های همکاری‌ها و تعامل‌های مشترک بحث و تبادل نظر کرد.
مدیر گروه زبان روسی دانشگاه الزهرا (س) همچنین در آئین گشایش این همایش با دکتر ویکتوریا میخایلونا کوستوا، معاون رئیس انستیتو پوشکین در امور بین الملل، نیز دیدار و درخصوص برگزاری مراسم افتتاحیه مرکز همکاری دانشگاه الزهرا (س) با انستیتو زبان روسی پوشکین در تاریخ ۱۱ و ۱۲ آذر ۱۳۹۶ و برگزاری نخستین آزمون تستی استاندارد زبان روسی در این دانشگاه گفت‌وگو کرد.
در اجلاس انستیتو پوشکین، استادان زبان روسی به ویژه اعضای شبکه همکاری با این دانشگاه از کشورهای مختلف دنیا نیز حضور داشتند.
ل.م. ۵۴/ ع.ع. ۵۷
<p>&nbsp;
<p>&nbsp;