مراسم بزرگداشت هفته دفاع مقدس در دانشگاه محقق اردبیلی - وزارت علوم، تحقیقات و فناوری
به گزارش روابط عمومی وزارت علوم، در این مراسم دکتر گودرز صادقی رئیس دانشگاه محقق اردبیلی در سخنانی اظهار داشت: این دانشگاه در سال 95 مقام دوم کشور و در سال 94 مقام اول کشور را در کاروان راهیان نور به دست آورده است.
وی با بیان اینکه دوستداران نظام و انقلاب با ایثارگری و فداکاری در طول 8 سال دفاع مقدس از کشور دفاع کردند، افزود: باید همیشه و در همه حال قدردان شهدا، ایثارگران و خانواده های آنها باشیم.
صادقی ادامه داد: باید در تمامی لحظات و کارهای مان به گونه ای عمل کنیم که شرمنده شهدا و ایثارگران نباشیم چرا که ما مدیون آنها هستیم.
&nbsp;رئیس دانشگاه محقق اردبیلی یادآور شد: هفته دفاع مقدس یادآور روزهای سختی است که در آن سربازان کشور کارنامه درخشانی در دفاع از خود به جای گذاشتند. سردار جلیل بابازاده قانع در مراسم گرامیداشت هفته دفاع مقدس با بیان این مطلب افزود: 8 سال جنگ به ایران تحمیل شد و ما قربانی نقشه ها و اهداف شوم دشمنان نظام و انقلاب اسلامی شدیم.
سپس فرمانده سپاه حضرت عباس(ع) استان اردبیل با بیان اینکه ایران در دوران 8 سال دفاع مقدس تنها بود، گفت: در این جنگ هر دو ابرقدرت شرق و غرب پشت سر عراق ایستادند.
بابازاده قانع ادامه داد: در جنگ ایران و عراق، تمامی کشورها ایران را تحریم کرده و از فروش سلاح و تجهیزات نظامی به ایران خودداری کردند در حالی که در این مدت تجهیزات عراق سه بار نوسازی شد.
فرمانده سپاه حضرت عباس(ع) استان اردبیل اضافه کرد: در طول 8 سال دفاع مقدس، ایران از 31 کشور جهان اسیر گرفته بود که نشان می داد ما با کل جهان جنگ می کنیم.
وی با بیان اینکه بچه های ما در طول 8 سال دفاع مقدس هیچوقت به فکر تسلیم و سازش نشدند، افزود: در این جنگ با حداقل امکانات و با تکیه بر ایمان توانستیم از کشور و انقلاب اسلامی محافظت کنیم.
بابازاده قانع با اشاره به اینکه در جنگ و ایران، مردم مظلوم واقع شدند، تصریح کرد: ما امانتدار نظام و انقلاب و مردم هستیم و تجهیزات نظامی را برای دفاع از وطن و مردم می خواهیم.
حجت الاسلام و المسلمین عبدالله حسنی مسئول دفتر نهاد نمایندگی ولی فقیه در دانشگاه محقق اردبیلی نیر گفت: دفاع مقدس برگرفته از قیامت امام حسین(ع) و عاشورا بود.
وی با بیان اینکه رزمندگان ایران در طول 8 سال دفاع مقدس در برابر استکبار ایستاده و پیروز شدند، ادامه داد: رزمندگان با الگوگیری از مکتب سید الشهدا و با تکیه بر قدرت ایمان در برابر استکبار پیروز شدند.
حسنی با اشاره به اینکه بدون تکیه بر قدرت ایمان نمی توانستیم در جنگ پیروز شویم، افزود: این پیروزی سبب شد که دشمنان اسلام نتوانند به انقلاب و اسلام خدشه ای وارد کنند.
رئیس دفاتر استانی نهاد نمایندگی مقام معظم رهبری در دانشگاه های استان اردبیل اظهار کرد: سید الشهدا به ما درس داد که با نیروهای اندک هم می توان در برابر قلدرهای زمان به پیروزی رسید.
گفتنی است در پایان برنامه با اهدای لوح و جوایزی از ایثارگران دانشگاه محقق اردبیلی تجلیل شد.
&nbsp;
&nbsp;