لزوم یکپارچه شدن نظام آموزش عالی کشور - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر هاشمی روز سه شنبه در آیین معارفه دکتر منصور غلامی، وزیر علوم، تحقیقات و فناوری اظهار داشت: امیدوارم دکتر غلامی در حفظ و ارتقای اقتدار آموزش عالی توفیق داشته باشد و تمام اختیارات وزارت علوم را به آن برگرداند و وزارت علوم کانون سیاستگذاری و برنامه ریزی برای آموزش عالی و علم و فناوری کشور براساس ماموریت های خود باشد.
وی رای اعتماد مجلس شورای اسلامی به دکتر غلامی را سرآغاز خوبی برای آموزش عالی کشور دانست و ابراز امید واری کرد مدیریت دکتر غلامی توام با فرجام و سرانجام نیکی برای آموزش عالی باشد.
سرپرست سابق وزارت علوم با تاکید بر ارتقای سرمایه اجتماعی در کشور گفت: آگاهی، مشارکت اجتماعی و اعتماد از مهمترین شاخص های سرمایه اجتماعی هستند که در دولت یازدهم به آنها توجه شد و شاهد رشد مشارکت اجتماعی در جامعه و احساس مسئولیت اجتماعی در دانشگاهها بودیم.
دکتر هاشمی افزود: زنده بودن فضای دانشگاه‌ها یکی از دستاوردهای مهم دولت یازدهم است، همچنین اعتماد اجتماعی و ارتقا آن یکی از ضرورت‌های این دولت تعریف شده بود که به خوبی به آن عمل شد، امیدواریم که در دولت دوازدهم این روند ادامه یابد.
وی ابراز امیدواری کرد که دکترغلامی بتوانند با مدیریت و قدرت تصمیم گیری خود، کارنامه درخشانی از خود در این مقطع حساس برجای بگذارند.
دکتر هاشمی در پایان از همکاری همه معاونان و مدیران وزارت علوم، روسای دانشگاهها و سایر بخش های آموزش عالی کشور با خود در طول مدت تصدی سرپرستی وزارت علوم بویژه آغاز توام با نشاط و با آرامش شروع سال تحصیلی سال جاری تشکر و قدردانی کرد.م.ع ۱۳۶۰/ ع.ع ۱۳۵۱
&nbsp;