تقدیر ازکارکنان انتظامات دانشگاه علوم و فنون دریایی خرمشهر در آستانه آغاز سال تحصیلی - وزارت علوم، تحقیقات و فناوری
به گزارش روابط عمومی وزارت علوم، در این نشست دکتر لطف اله خواجه پور رئیس دانشگاه ضمن تسلیت ایام سوگواری اباعبدالله الحسین(ع) وگرامی داشت سالروز شکست حصر آبادان از نیروهای انتظامات تجلیل کرد و گفت: احترام و اکرام به ارباب رجوع و انجام امور محوله به نحو احسن از خصوصیات نیروهای انتظامات می باشد.
وی افزود: آنجا که تمام تلاش ها در راستای انجام وظایف شغلی و مسئولیت های قانونی به کار گرفته شود و وجدان کاری، امانت داری، رازداری و خدمت صادقانه نصب العین قرار گیرد قطعاً رضایت خداوند را به همراه خواهد داشت.
در پایان این مراسم از پنج نفر از پرسنل انتظامات با اهدای لوح و هدیه تقدیر شد.