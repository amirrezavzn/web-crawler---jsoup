نظام رتبه‌بندی دانشگاه‌های ایران؛ سرآغاز حرکتی جدید در ارزیابی دانشگاه‌های منطقه - وزارت علوم، تحقیقات و فناوری
به گزارش اداره کل روابط عمومی وزارت علوم، دکترمجتبی شریعتی نیاسر در این دیدار که در حاشیه سی و نهمین اجلاس کنفرانس عمومی یونسکو در پاریس برگزار شد، بر ارتقای روابط در زمینه‌های علمی، آموزشی و فناوری تاکید کرد و از آمادگی جمهوری اسلامی ایران برای هرگونه همکاری در این حوزه‌ها خبرداد.
معاون آموزشی وزارت علوم کشورمان با اشاره به اینکه پروفسور زبتاخان شینواری از کشور پاکستان موفق به کسب جایزه ابن سینا در کنفرانس عمومی یونسکو شد، افزود: دانشمندان دو کشور می توانند نقش مهمی را در افزایش مراودات علمی و انتقال تجربیات در حوزه های علم و فناوری ایفا کنند.
وی همچنین به ارائه جایزه مصطفی (ص) توسط جمهوری اسلامی ایران به دانشمندان منتخب کشورهای اسلامی اشاره و اظهار امیدواری کرد: دانشمندان پاکستانی نیز بتوانند در این رقابت‌ها شرکت کرده و توفیقاتی را کسب کنند.
معاون آموزشی وزارت علوم، گزارشی از آخرین تحولات و پیشرفت های جمهوری اسلامی ایران در حوزه های علم و فناوری ارائه و بر ضرورت تقویت و تاسیس دانشگاه‌های مهارتی اشاره کرد و از آمادگی دانشگاه‌های کشورمان برای انتقال تجربیات به طرف پاکستانی خبر داد.
بلیغ الرحمان، وزیر علوم پاکستان به روابط بسیار نزدیک دو کشور در حوزه ‎‌های علم و فناوری اشاره کرد و خواستار ارتقای این روابط و نیز استفاده از تجربیات جمهوری اسلامی ایران در تاسیس و راه‌اندازی دانشگاه‌های مهارتی شد.
وی به پیشرفت های علمی پاکستان و جایگاه ارتقا یافته این کشور در نظام‌های رتبه بندی جهانی اشاره کرد.
امکان سنجی تحقق طرح مشترکی بین ایران و پاکستان برای احیای نام و شخصیت اقبال لاهوری در حوزه‌های علم و فرهنگ، از جمله توافقات دوطرف در این دیدار بود.
ل.م. ۵۴/ ع.ع. ۵۷