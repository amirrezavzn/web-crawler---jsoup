سیستم پایش دقیقِ ارزیابی خروجی دانشگاه ها در وزارت علوم مستقر می شود - وزارت علوم، تحقیقات و فناوری
به گزارش روابط عمومی وزارت علوم، دکتر هاشمی که روز سه شنبه در همایش سراسری مدیران دانشگاه فنی وحرفه ای کشور در هتل المپیک تهران سخن می گفت، تاکید کرد:‌ اکنون حدود 40 درصد جمعیت بیکار کشور را فارغ التحصیلان دانشگاه ها و مراکز آموزش عالی تشکیل می دهند.&nbsp; از این رو، به منظور مقابله با این روند، باید با یک بررسی و برنامه ریزی دقیق، واحدهای دانشگاهی را که در هدایت جوانان تحصیل کرده به سمت بازار کار موفق بوده اند را شناسایی و حمایت کنیم.
وی افزود: دوران تقاضای گسترده برای ورود به دانشگاه ها و موسسات آموزش عالی کشور بویژه در دوره های کارشناسی و کارشناسی ارشد به سر آمده است؛ چرا که بسیاری از ظرفیت های دانشگاه ها خالی مانده است. بنابراین ناگزیریم به سمت بازآرایی و آرایش مجدد نظام آموزش عالی کشور حرکت کنیم.
سرپرست وزارت علوم، یکی از شاخص های مهم استقرار نظام بازآرایی را پایش دقیقِ ارزیابی نقش دانشگاه ها و مراکز آموزش عالی در جهت دهی فارغ التحصیلان به سمت بازار کار عنوان و تاکید کرد: این نقش آفرینی مهم، انتظار وزارت علوم از تمامی دانشگاه ها و مراکز آموزش عالی است،‌ اما در این میان، دانشگاه فنی و حرفه ای با توجه به ماموریت ها و رسالت خود باید بیش از پیش در این عرصه فعال شود.
دکتر هاشمی اضافه کرد: افزون بر این، انتظار داریم دانشکده‌های فنی و حرفه‌ای در کنار آموزش هایی که مهارت‌های عملی نیروی تحصیل‌کرده را افزایش می‌دهد، آگاهی‌های آنها را از حقوق شان در محیط‌های کار و ضوابط مختلف حاکم بر عرصه‌هایی مانند تشکل‌یابی، بیمه، بازنشستگی، نحوه انعقاد قرارداد و ...&nbsp; نیز افزایش بدهند.
سرپرست وزارت علوم در این خصوص به لزوم بازاندیشی واژه «مهارت» در دوران جدید فعالیت های آموزشی و پژوهشی دانشگاه ها و موسسات آموزش عالی اشاره و تاکید کرد: براین اساس، نیروی ماهر، نیرویی است که در اشراف به قوانین و حقوق و وظایف خود نیز ماهر باشد، در کار جمعی و تشکیل صنف و تشکل هم مهارت‌هایی داشته باشد و در چانه‌زنی و مذاکره برای دستیابی به حقوق خود نیز از توانمندی ویژه ای برخوردار باشد.&nbsp;&nbsp;
به باور دکتر هاشمی، "اگر واحدهای فنی و حرفه‌ای ما متوجه دوره گذار فعلی نشوند و فکر کنند که همچنان مثل چند سال گذشته می‌توانند به فعالیت خود ادامه دهند، تردیدی ندارم که در فاصله کوتاهی به سرعت شاهد ضربه‌پذیری گسترده این واحدها از جانب فقدان متقاضی برای آنها خواهیم بود."
&nbsp;"اگر قرار باشد ما در دهه پیش رو به سمت آموزش کیفیت‌محور، پژوهش مسئله محور و دانشگاه گفت‌وگو محور حرکت کنیم، لازم است اولا ما بر اساس ارزیابی میزان موفقیت واحدهای زیرمجموعه این دانشگاه، نقاط موفق کیفی و علل آن را شناسایی کنیم. در وهله دوم نیازمند آن هستیم که این واحدهای موفق را تقویت و به جامعه و به خصوص دانش‌اموزان خودمان معرفی کنیم. در این حوزه حتما نیازمند این هستیم که ارتباطات دانشگاه‌های فنی و حرفه‌ای را با آموزش و پرورش تقویت کنیم و در این حوزه مجموعه‌ای از گفت‌وگوها را شکل بدهیم. به اعتقاد ما جدا شدن واحدهای فنی و حرفه‌ای از آموزش و پرورش نباید منجر به گسست و انقطاع در روابط آنها با آموزش و پرورش شود. در سومین مرحله هم می‌بایست دوره‌هایمان را متناسب با میزان موفقیت رشته‌ها و واحدها، نیاز موجود در صنعت و جامعه، میزان تقاضای موجود در رشته‌های مختلف و همچنین تعریف مجدد واژه «ماهر» و بسط مفهومی آن بازتعریف کنیم."
<p><span dir="rtl">سرپرست وزارت علوم در پایان تاکید کرد: انجام این کارها البته مستلزم اراده‌ای محکم، روحیه‌ای جهادی و امید به آینده است که من فکر می‌کنم نیروی انسانی فعال در واحدهای این دانشگاه، این ویژگی‌ها را دارا می‌باشند. امیدوارم با همتی که عزیزان می‌کنند ما شاهد این باشیم که واحدهای فنی و حرفه‌ای ما به یکی از مهمترین مراجع برای تربیت نیروی ماهر تحصیلکرده بدل شوند.<