راه‌های گسترش همکاری‌ دانشگاه‌های ایران و ترکیه بررسی شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه تبریز، دکتر محمدرضا پورمحمدی، رییس دانشگاه تبریز به عنوان نماینده ایران درباره اهمیت همکاریهای مشترک علمی دو کشور گفت: کشور ایران و ترکیه با داشتن تاریخ و فرهنگ مشترک به راحتی می توانند ارتباطات و همکاری های مشترک در زمینه های مختلف را توسعه دهند که دیپلماسی علمی بهترین گزینه برای توسعه این همکاری ها است.<
<br> وی، با بیان اینکه دانشگاه تبریز به عنوان معین و مرجع ارتباطی میان دانشگاه های ایران و ترکیه انتخاب شده است، افزود: در این ارتباط دبیرخانه ای در دانشگاه تبریز و دانشگاه فنی قبضه ترکیه با هدف گسترش فعالیت های علمی و پژوهشی دانشگاه های دو کشور و همچنین تسهیل در روند فعالیت امور و جلوگیری از موازی کاری راه اندازی شده است.<
<br> همین گزارش حاکی است؛ تفاهم نامه ای با هدف تبادل تجربیات علمی و آموزشی و فراهم آوردن گسترش ارتباطات در راستای توسعه تحقیقات مشترک با استفاده از توانمندی های دو طرف به امضای دکتر محمدرضا پورمحمدی، رییس دانشگاه تبریز و پروفسور دکتر هالوک گورگون، رییس دانشگاه فنی قبضه ترکیه رسید.<
<br> رییس دانشگاه تبریز گفت: این تفاهم نامه در راستای گسترش همکاری‌های بین‌المللی و به ویژه توسعه همکاری های آموزشی، تحقیقاتی و فناوری در ۱۴ ماده به امضای طرفین رسید.<
<br> دکتر پورمحمدی، با اشاره به برخی موضوعات مورد تفاهم همکاری دو دانشگاه افزود: اجرای طرح های تحقیقاتی مشترک، تبادل اعضای هیات علمی و دانشجو، برگزاری دوره های آموزشی، کارگاه ها، همایش ها و نشست های هم اندیشی علمی بین المللی از جمله مفاد این تفاهم نامه است.<
<br> وی اضافه کرد: رساندن جایگاه دانشگاه تبریز به سطح تراز بین المللی از جمله راهبردهای کلان این دانشگاه است و از این رو آماده هر گونه توسعه همکاری های علمی و پژوهشی با سایر دانشگاه های دنیا از جمله دانشگاه های منطقه هستیم.<
<br> پروفسور دکتر هالوک گورگون، رییس دانشگاه فنی قبضه ترکیه نیز با توجه به مشترکات فرهنگی و تاریخی هر دو کشور خواستار استفاده از تجربیات دانشگاه تبریز در عرصه های مختلف شد.<
<br> به گفته وی دانشگاه دولتی قبضه در سال ۱۹۹۲ با عنوان موسسه آموزش عالی فنی تشکیل و در سال ۲۰۱۴ با تصویب مجلس ملی ترکیه به دانشگاه ارتقاء یافته است و ماموریت مهم و ویژه در آموزش عالی ترکیه داشته و در منطقه مهم و صنعتی غرب ترکیه در شهر قوجاائلی قرار دارد.<
<br> یاد آور می شود: بازدید از پژوهشکده فیزیک کاربردی و ستاره شناسی، کتابخانه مرکزی، موزه دانشگاه و دانشکده های شیمی، فیزیک و مهندسی برق و کامپیوتر از دیگر برنامه های رییس و هیات همراه دانشگاه فنی قبضه کشور ترکیه بود.< م.ع ۱۳۶۰
<p>&nbsp;
&nbsp;