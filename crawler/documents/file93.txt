ایران برای همکاری های علمی بین المللی محدودیتی قائل نیست - وزارت علوم، تحقیقات و فناوری
به گزارش روابط عمومی وزارت علوم،در نشست مشترک دکتر سیدضیاء هاشمی سرپرست وزارت علوم با مدعوین دهمین کنفرانس بین المللی مواد مغناطیسی و ابر رسانا که با حضور دکتر محمد علی نجفی شهردار تهران در محل سالن همایش های برج میلاد برگزارشد ، سرپرست وزارت علوم برنامه های وزارت علوم در خصوص همکاری های علمی بین المللی را تشریح کرد.
دکتر هاشمی اظهار داشت: از آنجایی که نیاز های جوامع بشری به صورت مستقیم با یکدیگر مرتبط و گاها دارای یک منشاء و یکسان می باشند، تبادل اطلاعات و بهره گیری از توان یکدیگر و به عبارت واضح تر بین المللی سازی دانشگاه ها یکی دیگر از سیاست های کلان جمهوری اسلامی ایران می باشد.
&nbsp;وی افزود: در بستر&nbsp; این سیاست گذاری، صد ها پروژه تحقیقاتی مشترک مابین اساتید داخل و خارج از کشور در حال اجرا است و سالانه شاهد برگزاری ده ها سمینار و کنفرانس بین المللی هستیم. تردد دانشمندان به کشور ما چشمگیر است و در این &nbsp;رفت و آمدها، ده ها و صد ها دانش فنی رد و بدل می شود که به رشد پایدار&nbsp; کشور ما و کشورهای همکار کمک می نماید.
سرپرست وزارت علوم خطاب به مدعوین دهمین کنفرانس بین المللی مواد&nbsp; مغناطیسی و ابر رسانا گفت: همه شما دانشمندان، محققان و عالمان به خوبی می دانید که علم، هیچ مرز و محدودیتی ندارد. دانش امروزه حاصل تلاش گسترده نوع بشر در طول تاریخ و در گستره زمین است. اگر امروز یک کشور از جنبه علم و فناوری پیشرو است باید بداند که چه بسا در گذشته، کشورهای دیگر پیشرو بوده اند و دانش امروز میراث گرانبهای تمامی بشریت در تمامی زمان ها و مکان ها می باشد و از این رو متعلق به همه انسان ها است.
وی در پایان سخنان خود اظهار داشت: من بار دیگر از فعالیت های انجام شده برای برگزاری این کنفرانس قدردانی می کنم و انتظار دارم ارتباط ایجاد شده مابین محققان محترم، پایدار باشد و تنها به این کنفرانس ختم نشود.
گفتنی است اولین دور این کنفرانس دوسالانه در سال 1999 به میزبانی دانشگاه صنعتی شریف &nbsp;برگزار شد و &nbsp;&nbsp;پس از&nbsp; برگزاری سایر ادوار این کنفرانس در&nbsp; کشورهای مختلف جهان، دهمین دور آن به میزبانی دانشگاه صنعتی شریف در تاریخ 29-27 شهریور ماه 1396 در تهران برگزار شد.