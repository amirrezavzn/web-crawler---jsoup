بازدید اعضای هیئت امنای پژوهشگاه مواد و انرژی از این پژوهشگاه - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست دکتر محمدتقی صالحی رئیس پژوهشگاه مواد و انرژی ضمن خوش آمدگویی به اعضای هیئت امنا، با اشاره به تاریخچه ای از تاسیس این مجموعه پژوهشی، به معرفی پژوهشکده ها و آزمایشگاه ها پرداخت.
وی ضمن اینکه خواهان حمایت اعضای هیئت امنا جهت توسعه و بسط تحقیقات پژوهشی و فناوری پژوهشگاه شد، تاکید کرد: این پژوهشگاه از پتانسیل بالایی جهت انجام طرح های ملی برخوردار است و ما در صورت تقسیم کار ملی، اعلام آمادگی می کنیم تا در راستای نقشه جامع علمی کشور همکاری کنیم.
در ادامه دکتر محمدرضا رحیمی پور رئیس روابط عمومی و امور بین الملل و سرپرست مرکز رشد پژوهشگاه با اشاره به رسالت پژوهشگاه در مقایسه با دانشگاه گفت: تربیت محقق و پژوهشگر عالم، توانا، خلاق و کارآفرین در بخش آموزش و پژوهش‌های کاربردی و توسعه ای تولید دانش فنی در بخش پژوهش از اهداف پژوهشگاه می باشد.
وی افزود: امیدواریم در این رهگذر با استفاده از تجارب کسانی که در این زمینه بهره مند هستند و با حمایت اعضای هیئت امنا و نیز با تکیه بر توانمندی های اعضای هیئت علمی و استفاده از تجهیزات آزمایشگاه ها، بتوانیم تهدیدها را تبدیل به فرصت کنیم.
دکتر رحیمی پور همچنین از طرح پیشنهادی "نظام نوآوری، فناوری و علمی پژوهشگاه مواد و انرژی" (چرخه تبدیل ایده به ثروت) که از سوی دکتر صالحی رئیس پژوهشگاه، مطرح و پیشنهاد شده است خبر داد و اظهار داشت: پرداختن به نقش اصلی پژوهشگاه و تناسب دستاوردهای آن با سابقه طولانی و اهداف اولیه تاسیس این مجموعه، افزایش درآمدهای پژوهشگاه از محل مرکز رشد با در اختیار گرفتن سهام شرکت ها، وضعیت اعتبارات هزینه ای پژوهشگاه و عدم وجود بودجه لازم جهت پژوهش، همسویی با اسناد بالادستی کشور و سیاست گذاران کلان علم و فناوری، پتانسیل بالای نیروی انسانی پژوهشگاه و ایجاد اشتغال و کارآفرینی، درآمدزایی و افزایش درآمدهای اختصاصی پژوهشگاه، هزینه کرد هدفمند بودجه اندک پژوهشی و تبدیل شدن به قطب مواد و انرژی در کشور از ضروریات این طرح است.
دکتر رحیمی پور در ادامه سخنان خود به ارائه گزارشی از حوزه کاری و توانمندی های هر یک از پژوهشکده ها، فعالیت های مرکز رشد و شرکت های دانش بنیان، شبکه INN< ، تحصیلات تکمیلی و انتشارات پژوهشگاه پرداخت.
س.س ۱۳۵۱/ ع.ع ۱۳۵۷
&nbsp;
&nbsp;
&nbsp;