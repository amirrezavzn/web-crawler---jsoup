تصویب ۲۴۳ پروژه مشترک تحقیقاتی میان دانشگاه‌های ایران و۷ کشور جهان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر حسین سالار آملی روز چهارشنبه در کارگروه مشترک ایران و فدرال آلمان در زمینه «فعالیت های علمی، پژوهشی با اعتبار مشترک»، که در محل وزارت علوم برگزارشد، گفت: انجام پروژه های تحقیقاتی مشترک با دانشگاه‌های خارجی گام مهمی در بین المللی شدن دانشگاه‌های کشور است.
رئیس مرکز همکاری های علمی بین المللی وزارت علوم اظهار داشت: هدف از برگزاری این نشست پیدا کردن حامیان مالی پروژهای مشترک بین دانشگاه‌های ایران و آلمان است که این اقدام به تقویت همکاری های علمی دو کشور کمک شایانی می کند.
وی تاکید کرد: بین المللی شدن دانشگاه‌ها از اولویت های اصلی وزارت علوم است و یکی از محورهای بین المللی شدن دانشگاه‌ها، داشتن پروژه های تحقیقاتی مشترک دانشگاه‌های کشورمان با دانشگاه‌های سایر کشورهاست.
دکتر سالار آملی به پروژه مشترک جندی شاپور بین دانشگاه‌های ایران و فرانسه اشاره کرد که زمینه حمایت از تحقیقات مشترک بین محققان و اعضای هیات علمی ایران و فرانسه را مهیا کرده است و سالانه ۱۵ پروژه تحت عنوان این برنامه تحقیقاتی مشترک تعریف می شود.
رئیس مرکز همکاری های علمی و بین المللی وزارت علوم افزود: ایران برای همکاری های علمی و بین المللی، کشورهایی را با عنوان کشورهای هدف انتخاب کرده است که در قاره اروپا کشورهای آلمان، ایتالیا، فرانسه از کشورهای هدف هستند و آلمان در این میان اهمیت خاصی دارد.
در ادامه این نشست،؛ نمایندگان وزارت آموزش و تحقیقات جمهوری فدرال آلمان و بنیادهای تحقیقاتی آن کشور با شرکت کنندگان حاضر در جلسه؛ با هدف دستیابی به یک درک مشترک برای توسعه همکاری های دو کشور در زمینه تامین اعتبارات پژوهشی به بحث و تبادل نظر پرداختند.<
این‌کارگاه، در چارچوب بیانیه امضا شده بین وزارت خانه های ایزان و آلمان، در تاریخ ۹ سپتامبر ۲۰۱۶ (شهریور ماه ۱۳۹۵) در تهران و نیز اولین نشست کمیته مشترک علوم و فناوری میان دو کشور در ماه مه ۲۰۱۷ (اردیبهشت ماه ۱۳۹۶) در بن تشکیل شده است. تا شرکت کنندگان در این کارگاه؛ به درک بهتری از مسئولیت ها و مشترکات علمی خود در قبال همکاری های آتی دست یابند و از تفاوت های موجود میان نظام اعتبارات و سرمایه گذاری برای اجرای پروژه های پژوهشی دو کشور مطلع شوند.
این کارگاه همچنین فرصتی برای بحث و مناظره مشترک میان اعضای شرکت کننده در ارتباط با موازین و مقررات مرتبط با اعتبارات مشترک و نحوه اجرای آن با سایر کشورها را نیز فراهم می کند.
کارگاه یک روزه جمهوری اسلامی ایران و جمهوری فدرال آلمان در زمینه تامین اعتبار مشترک برای اجرای پروژه های پژوهشی در دو بخش سیاست گذاری و بخش فنی و تخصصی برگزار می شود.
قرار است بخش دوم این کارگاه که به مباحث فنی و تخصصی نحوه تامین اعتبارات پژوهشی در دو کشور می پردازد عصر چهارشنبه (امروز) در دانشگاه علم و صنعت ایران برگزار شود. م.ع ۱۳۶۰/ ع.ع / ۱۳۵۷