ارزیابی و صدور گواهی‌ نامه توانمندی فناورانه در هفته پژوهش و فناوری - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از سازمان پژوهشهای علمی و صنعتی ایران، دکترانورشلماشی اظهار داشت: هم‌زمان با برگزاری نمایشگاه دستاوردهای پژوهش، فناوری و فن بازار که از تاریخ ۲۲ تا ۲۶ آذر ۹۶ در محل دائمی نمایشگاه‌های بین‌المللی برگزار خواهد شد، آن دسته از شرکت‌های متقاضی اخذ گواهی‌نامه توانمندی فناورانه که در این ایام از طریق سامانه ارزیابی توانمندی های فناورانه به نشانی http://fanavari.irost.org< ثبت‌نام کنند مشمول ۲۵ درصد تخفیف در هزینه‌های ارزیابی و صدور گواهی‌نامه خواهند شد.<
وی افزود: هدف از این کار، ترغیب و تشویق شرکت‌های تولیدی- فنی و مهندسی و دانش بنیان در استفاده از ابزارهای سنجش فناوری با هدف تقویت توان رقابتی آنها در تأمین نیازهای فناورانه کشور، توسعه محصولات دانش بنیان و تسهیل صادرات این محصولات با ارائه گواهی‌نامه توانمندی فناورانه به کشور مخاطب است.<
سازمان پژوهش های علمی و صنعتی ایران در راستای وظایف ملی و حمایت از توسعه فناوری در کشور بر مبنای سیاست‌های وزارت علوم، تحقیقات و فناوری، به بررسی و صدور تأئیدیه توانمندی‌های فناورانه برای شرکت‌های تولیدی- فنی و مهندسی می‌پردازد.
ر.ب ۴۵/ ع.ع ۵۷