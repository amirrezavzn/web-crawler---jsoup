رئیس دانشگاه کاشان: حمایت از شرکت های دانش بنیان و مراکز رشد گامی در راستای اقتصاد مقاومتی است - وزارت علوم، تحقیقات و فناوری
به گزارش اداره کل روابط عمومی وزارت علوم، دکترزراعت در جمع شرکت ها و هسته های مستقر در مرکز رشد دانشگاه کاشان، ماموریت اصلی دانشگاه را حرکت به سوی کارآفرینی و تولید محصول بیان کرد و گفت: مراکز رشد مکانی برای خلق ایده و تبدیل علم به ثروت و کارآفرینی هستند.<
وی با اشاره به اینکه دانشجویان، نخبگان جامعه هستند، تاکید کرد: دانشجویان باید از فرصت تحصیل در دانشگاه و پتانسیل های موجود در آن کمال استفاده و بهره را ببرند و به سوی ایده پردازی حرکت کنند و حتی برای تامین امنیت شغلی خود شرکت‌هایی را در محیط دانشگاه ایجاد کنند.<
رئیس دانشگاه کاشان با بیان اینکه درصد زیادی از مشکلات جامعه، مشکلات اقتصادی است خاطرنشان کرد: با توجه به مضیغه های بودجه ای کشور، دانشجویان باید سعی کنند تا با ارائه راهکارهای علمی و تحقیقاتی، مشکلات اشتغال، مسکن، ازدواج و دیگر نیازهای جامعه را برطرف کنند.<
دکترزراعت به ایجاد میز صنعت ومرکز نوآوری و تجاری سازی در دانشگاه اشاره کرد و گفت: با ایجاد مرکز نوآوری و تجاری سازی قرار است کاشان به قطب بازی های رایانه ای و انیمیشن تبدیل شود.<
وی همچنین اززمینه سازی راه اندازی قطب گیاهان دارویی در دانشگاه کاشان خبر داد و اظهارکرد: فراهم کردن این موارد زمینه مناسبی برای تحقق تبدیل علم به ثروت و اشتغال زایی دانشجویان است.<
رئیس دانشگاه کاشان به نام‌گذاری این دوره به نام دوره احیای ماموریت های اصلی دانشگاه اشاره کرد و گفت: دانشگاه سعی دارد تا با فراهم کردن زیرساخت های لازم، زمینه ایده پروری و نوآوری استادان و دانشجویان را فراهم سازد.<
داوود حسنعلیان رئیس مرکز رشد دانشگاه کاشان نیز هدف از این مرکز را پیوند بین تولید، بازار و مراکز دانشگاهی بیان کرد و گفت: این مرکز به منظور ایجاد فرصت‌های شغلی مناسب جهت جذب کارآفرینان و دانش آموختگان دانشگاهی در زمینه فناوری و کمک به رونق اقتصاد محلی مبتنی بر فناوری ایجاد شده است.<
وی تعداد هسته و شرکت های مستقر در مرکز رشد دانشگاه را ۲۷ مرکز بیان کرد و افزود: دراین مرکز همچنین دو شرکت دانش بنیان و ۲۵ واحد فناور مستقر هستند و سه شرکت دانش بنیان نیز از مرکز وارد بازارکار شده اند.<
رئیس مرکز رشد دانشگاه کاشان خاطرنشان کرد: این شرکت ها در سال ۹۵ حدود ۱۰۵ میلیون تومان درآمد اختصاصی داشته اند.<
حسنعلیان حمایت از نوآوران منطقه بویژه دانش آموختگان دانشگاهی و نخبگان و تشویق آنان در جهت ایجاد شرکت های خصوصی و تلاش برای توسعه شرکت های موفق را از رسالت های مرکز رشد دانشگاه عنوان کرد و گفت: در این مرکز از ایده های بازار پذیر حمایت می شود.<
دراین نشست که معاونت های پژوهشی و فناوری و طرح و توسعه و جمعی از روسای دانشکده های دانشگاه کاشان نیز حضور داشتند، شرکت های مستقر در مرکز رشد دانشگاه گزارشی از فعالیت های مربوطه خود را ارائه کردند.<
ل.س ۱۳۴۲/ ر.ب ۱۳۴۵