مشاور وزیرعلوم و رئیس صندوق رفاه دانشجویان: خدمات ویژه صندوق رفاه دانشجویان برای دانشجویان روشندل - وزارت علوم، تحقیقات و فناوری
به گزارش اداره کل روابط عمومی وزارت علوم، مهندس یزدان مهر با توجه روز جهانی عصای سفید و در راستای تکریم دانشجویان روشندل اظهارداشت: صندوق رفاه دانشجویان هر ساله به دانشجویان روشندل در تمامی مقاطع تحصیلی دانشگاه های دولتی مبالغی را تحت عنوان وام ضروری دانشجویان روشندل پرداخت می کند.<
وی افزود: براساس این طرح به دانشجویان دوره های کارشناسی ارشد و دکترای تخصصی مبلغ ۳ میلیون تومان و مقطع کارشناسی ۲ میلیون تومان پرداخت می شود.<
مهندس یزدان مهر تصریح کرد: بیش از یک میلیارد و یک صد میلیون تومان در قالب مساعدت به دانشگاه ها جهت خرید لوازم کمک آموزشی ویژه دانشجویان روشندل پرداخت کرده ایم.<
مشاوروزیر و رئیس صندوق رفاه دانشجویان وزارت علوم تاکید کرد: در سال ۹۶ صندوق رفاه دانشجویان به منظور تسهیل در شرایط تحصیلی دانشجویان روشندل شاغل به تحصیل در دانشگاه کردستان و به منظور خرید لوازم کمک آموزشی مبلغ ۷۰ میلیون تومان و نیز جهت خرید سیستم های صوتی مخصوص دانشجویان روشندل شاغل به تحصیل در دانشگاه تهران بیش از ۴۰ میلیون تومان مساعدت کرده است.<
مهندس یزدان مهر درپایان خاطر نشان کرد: این صندوق آمادگی دارد صددرصد متقاضیان تسهیلات ضروری ویژه دانشجویان روشندل را پوشش دهد.
ل.س ۴۲/ ر.ب ۴۵