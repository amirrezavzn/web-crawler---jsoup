مزایای سرمایه‌گذاری شرکت های دانش بنیان در شهرک‌ها و نواحی صنعتی - وزارت علوم، تحقیقات و فناوری
به گزارش روابط عمومی وزارت علوم، فهرست مزایا و مشوقات اعطائی به شرکت های دانش بنیان برای سرمایه‌گذاری در شهرک‌ها و نواحی صنعتی براساس اعلام سازمان صنایع کوچک و شهرک های صنعتی ایران شامل: مستثنی بودن از قانون شهرداری‌ها؛ عدم نیاز به کسب مجوز جداگانه از ادارات و سازمان‌های مختلف؛ صدور مجوز ساخت و ساز بنا و گواهی پایان کار در کوتاه‌ترین زمان ممکن و به صورت رایگان؛ صدور مجوزهای تغییر کاربری، تغییر فعالیت، تجمیع، صدور اسناد مالکیت و دیگر خدمات اداری به صورت رایگان؛ کاهش هزینه های سرمایه گذاری به دلیل استفاده از خدمات مشترک سازمان‌دهی شده توسط شهرک‌های صنعتی از جمله راه دسترسی، آب، برق، مخابرات، گاز طبیعی و تصفیه خانه مرکزی فاضلاب؛ فراهم بودن امکانات جانبی مورد نیاز برای تولید از قبیل بانک، بیمه، درمانگاه، آتش نشانی، مراکز خدمات فناوری و کسب وکار؛ تسریع در احداث واحد صنعتی با توجه به آماده بودن امکانات زیربنایی در شهرک؛ تهیه زمین مناسب برای اجرایی طرح‌های صنعتی با توجه به مکان‌یابی و طراحی انجام شده مطابق با اصول فنی و مهندسی و آخرین روش‌های شهرک سازی؛ ایجاد شرایط لازم به منظور هم افزایی صنایع مستقر در شهرک‌ها و نواحی صنعتی؛&nbsp; فراهم شدن بستر مناسب برای ایجاد شبکه ها و خوشه های مرتبط به یک صنعت در محدوده شهرک‌ها و نواحی صنعتی؛ استفاده از خدمات نرم افزاری ( مشاوره ای فنی، مهندسی، مدیریتی) مراکز خدمات فناوری کسب وکار؛ امکان خرید و اجاره کارگاه‌های کوچک و پیش ساخته به منظور تسریع در بهره‌برداری و اشتغال‌زایی؛ امکان اعطای 10 درصد تخفیف برای عرصه های بزرگ و ناهموار در شهرک‌ها و نواحی صنعتی؛ امکان اعطای تخفیف در صورت پرداخت کل مبلغ قرارداد حق بهره‌برداری؛ امکان پرداخت مبلغ قرارداد حق بهره برداری به صورت نقد و اقساط؛ امکان اعطای تخفیف به میزان 10 درصد و افزایش اقساط تا 48 ماه برای شرکت‌های دانش‌بنیان، ایثارگران، نخبگان و مخترعان؛ اعطای تخفیف تا سقف پنجاه درصد (50%) در قیمت بهره‌برداری کلیه نواحی صنعتی و شهرک‌های صنعتی واقع در مناطق کمتر توسعه یافته و محروم؛ امکان اعطای مشوقات به شرکت‌های دانش‌بنیان در صورت ارائه&nbsp; پروانه بهره‌برداری پروانه پیش از موعد مطابق برنامه زمانبندی اجرای طرح و معافیت مالیاتی ناشی از فعالیت واحدهای تولیدی در شهرک‌ها و نواحی صنعتی برخوردار به مدت 7 سال و در شهرک‌ها و نواحی صنعتی غیربرخوردار به مدت 13سال می‌باشد.