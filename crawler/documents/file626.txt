"کیان ترانسفو" از ترانسفورماتور مدرن خود رونمایی کرد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری خراسان، یکی از این محصولات با عنوان "ترانسفورماتور با هسته ۳D < آمورف" برای نخستین بار در جهان توسط شرکت کیان ترانسفو طراحی و خط تولید آن نیز راه اندازی شده است.
این ترانسفورماتور از نوع ترانسفورماتورهای بدون تلفات می‌باشد که در کاهش تلفات و آزادسازی شبکه برق بسیار موثر است.<
مهندس سوزنچی، مدیر عامل شرکت کیان ترانسفو همچنین از تولید سوئیچگیرهای GIS< ردیف ۱۴۵kv < خبر داد که حاصل سه سال و نیم کار و تلاش روزافزون مهندسان و مختصصان شرکت کیان ترانسفو بوده و ایران را در زمره پنج کشور تولید کننده این سوئیچگیرها قرار می دهد.<
وی بر اهمیت ارزآوری این محصول برای کشور تاکید کرد و گفت: با تولید این محصول از خروج سالانه حداقل ۱۸۰ میلیارد ریال ارز از کشور برای واردات این محصول جلوگیری می‌شود.
وی همچنین از اشتغال زایی، فراهم شدن بستر اجرای پروژه های خدماتی و قابلیت صادرات، به عنوان دیگر مزیت های تولید این محصول در کشور نام برد.
در این میان دکتررضا اردکانیان وزیر جدید نیرونیز به همراه مهندس فلاحتیان، معاون وزیر نیرو در امور برق و انرژی از غرفه شرکت کیان ترانسفو از شرکت‌های فناور پارک علم و فناوری خراسان درهفدهمین نمایشگاه بین المللی صنعت برق ایران بازدید کرد.<
دکتر اردکانیان ضمن استقبال از این موضوع، از توسعه و بومی سازی این دانش در داخل کشور ابراز رضایت کرد.<
مهندس فلاحتیان، معاون وزیر نیرو در این بازدید اعلام کرد: فناوری ساخت محصولات جدید شرکت کیان ترانسفو در اختیار چند کشور محدود دنیا بوده و ما در دوره تحریم در تامین قطعات این محصولات نیز مشکل داشتیم و اکنون این ظرفیت را پیدا کردیم که تمام این محصولات را به طور کامل در کشور خودمان طراحی، ساخت و بومی سازی کنیم.<
مهندس سوزنچی، مدیر عامل شرکت کیان ترانسفو در بازدید وزیر نیرو بر اهمیت وجود منابعی برای پوشش ریسک استفاده از محصولات شرکت های دانش بنیان مقیم پارک های علم و فناوری تاکید کرد.<
شرکت کیان ترانسفو در هفدهمین نمایشگاه بین المللی صنعت برق ایران از دو محصول جدید خود با عناوین "ترانسفورماتور با هسته ۳D< آمورف" برای اولین بار در دنیا و "سوئیچگیرهای GIS< ردیف ۱۴۵kv<" به عنوان پنجمین کشور تولیدکننده این محصول در دنیا رونمایی کرد.
س.س ۱۳۵۱/ ر.ب ۱۳۴۵