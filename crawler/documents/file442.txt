دیدار صمیمانه دکتر غلامی با مجموعه مدیران ستادی وزارت  علوم، تحقیقات و فناوری - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی در آغاز این هم اندیشی اظهار داشت: بخش بزرگ و مهم آموزش عالی کشور دانشگاه ها، پژوهشگاه ها و پارک های علم و فناوری هستند و تعامل و پیوستگی ستاد وزارت علوم و این موسسات برای ارتقای کیفی فعالیت های آموزش عالی ضروری است.
وزیر علوم با قدردانی از وزرا، مدیران گذشته و همه مدیران ستادی و کارکنان این وزراتخانه گفت: باید ستاد وزارت از بخش صف آموزش عالی کشور شامل دانشگاه ها و موسسات پژوهش و فناوری حمایت جدّی و هدفمند انجام دهد زیرا عملکرد وزارت علوم محصول فعالیت های این موسسات است.
وی با تاکید بر هماهنگی و هم افزایی بین تمامی حوزه ها و بخش های مختلف وزارت علوم تصریح کرد: حتی عملکرد سایر دستگاه ها مانند بخش های بودجه، مالی و نظارتی کشور بر عملکرد وزارت علوم تاثیر گذار است و باید با این دستگاه ها نیز تعامل سازنده داشته باشیم.
دکتر غلامی با اشاره به ضرورت تقویت ارتباط سازمانی بخش های مختلف وزارت علوم اظهار داشت: مرکز نظارت و ارزیابی آموزش عالی باید علاوه بر نظارت بر دانشگاه ها بر عملکرد معاونت ها و ادارات کل ستاد وزارت علوم در راستای ارزیابی میزان انطباق عملکردها با ماموریت ها، قوانین و مقررات و برنامه های جاری وزارت علوم و همچنین اصلاح نقاط ضعف، نظارت و فعالیت نماید.
وزیر علوم با تاکید بر اجرای قوانین و اسناد بالادستی آموزش عالی گفت: برنامه وزارت علوم اجرای قوانین موجود است و تدوین قانون جدید و اصلاح آیین نامه ها در صورت ضرورت و در ذیل قوانین اصلی انجام خواهد شد.
در ادامه این نشست، مدیران حاضر دیدگاه های خود ر ا مطرح کردند و مقرر شد مطالب مطرح شده، دسته بندی و برای پی گیری و اجرای آنها اقدام لازم صورت گیرد.
ر.ب ۱۳۴۵/ ع.ع ۱۳۵۷
&nbsp;
&nbsp;