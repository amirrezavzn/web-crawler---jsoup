رونمایی از بذر گندم تولید شده در پارک علم و فناوری استان اردبیل - وزارت علوم، تحقیقات و فناوری
به گزارش اداره کل روابط عمومی وزارت علوم، شرکت آذر کشت ایرانیان فعال در زمینه اصلاح نباتات، تولید هسته های اولیه بذرها و تجاری سازی ارقام جدید گیاهان زراعی راهبردی در پارک علم و فناوری استان اردبیل مستقر است.<
فعالیت های این شرکت دانش بنیان، اجرای پژوهش های تقاضا محور در زمینه های به نژاد و به زراعی و است و طرح های کلان ملی اصلاح ارقام گندم مناسب شرایط کم آبیاری اراضی آبریز حوزه دریاچه ارومیه و ارقام گندم متحمل به تنش خشکی در اراضی دیم را در حال اجرا دارد.<
با اجرای طرح کلان ملی ایجاد ارقام گندم پیش بینی می شود ارقام گندم نان با خصوصیات متفاوت از نظر میزان عملکرد، مقاومت به زنگ ها، کیفیت نانوایی و خصوصیات زراعی مطلوب برای شرایط کم آبیاری در اراضی آبی استان های شمال غرب برای شرایط یک تا دو نوبت آبیاری در بهار معرفی شوند که نسبت به ارقام متداول منجر به صرفه جویی به طور متوسط ۳نوبت آبیاری شوند.<
همچنین انتظار می رود با در نظر گرفتن ۱۰ درصد افزایش عملکرد دانه در هکتار در مقایسه با ارقام رایج منطقه از طریق معرفی لاین های پر محصول مناسب کم آبیاری در استان های اقلیم سرد شمالغرب کشور سالیانه حدود ۶۶ هزار تن افزایش تولید گندم حاصل شود.<
در اقلیم سرد کشور سالیانه حدود ۸۰۰ هزارهکتار گندم کشت می شود که چنانچه لاین های جدید حدود ۶۰ درصد اراضی را به خود اختصاص دهند با در نظر گرفتن ۱۰ درصد افزایش عملکرد در هکتار، سالیانه حدود ۱۶۰ هزار تن افزایش تولید ایجاد خواهد شد.
این شرکت همچنین برای اجرای طرح های علمی- کاربردی از حمایت ستاد احیای دریاچه ارومیه، معاونت زراعت وزارت جهاد کشاورزی و پارک علم و فناوری استان اردبیل بهره می برد. طرح های به نژادی گندم و جو با همکاری مراکز تحقیقات کشاورزی استان های اردبیل و آذربایجان غربی در مناطق اردبیل، دشت مغان و میاندواب اجرا می‌شوند.
ل.م ۵۴/ ر.ب ۴۵