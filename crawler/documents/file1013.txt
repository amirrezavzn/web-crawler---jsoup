کمیته ای برای بررسی اشکالات کنکور تشکیل می شود - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از خبرگزاری ایرنا، دکترسید ضیاء هاشمی روز شنبه در گفت وگو با خبرنگار این خبرگزاری درباره اعتراضات به نتایج کنکور توسط برخی از شرکت کنندگان و رسیدگی به این موضوع تصریح کرد: سه شنبه شب در شورای عالی انقلاب فرهنگی درباره این موضوع بحث مفصلی شد و وزیر بهداشت، درمان و آموزش پزشکی نیز گزارش بسیار روشنی دادند که البته مشخص شد ضعف قانونی بوده و مورد توجه اعضای شورای عالی انقلاب فرهنگی نیز قرار گرفت.<
سرپرست وزارت علوم ادامه داد: پس از این جلسه مقرر شد که کمیته ای از وزارتخانه های علوم، بهداشت و دیگر دستگاه های ذیربط تشکیل شود تا در زمینه رفع اشکالات موجود برای سال آینده، تصمیم گیری شود.<
وی همچنین درباره معرفی وزیر پیشنهادی علوم، تحقیقات و فناوری به مجلس شورای اسلامی گفت: اکثر صاحبنظران حقوقی بر این عقیده هستند که رئیس جمهوری می تواند در یک بازه سه ماهه و پس از معرفی اکثریت وزرا و تشکیل دولت، وزرای باقی مانده را معرفی کند؛ ولی براساس تفسیر اصل ۱۳۵ قانون اساسی، حقوقدانان بر این عقیده هستند که دولت می تواند از مهلت سه ماهه خود استفاده کند.<
وی با بیان اینکه حساسیت های کار در وزارت علوم ایجاب می کند که با جدیت بیشتر این فرآیند طی شود، اظهار داشت: رئیس جمهوری نیز اهتمام دارند که در اولین زمان ممکن کاندیداهای پست وزارتخانه های علوم، تحقیقات و فناوری و نیرو را معرفی کند تا با رای اعتماد مجلس کار خود را آغاز کنند.<
ر. ب ۱۳۴۵/‏ ع. ع ۱۳۵۷
&nbsp;
&nbsp;
&nbsp;
&nbsp;