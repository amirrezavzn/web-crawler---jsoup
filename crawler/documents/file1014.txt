خیرین در چهار سال اخیر  ۲۵۰ هزار متر مربع پروژه عمرانی ساخته اند - وزارت علوم، تحقیقات و فناوری
به گزارش روابط عمومی وزارت علوم، دکتر امید در&nbsp; نشست خیرین و حامیان آموزش عالی کشور که با حضور دکتر سید ضیاء هاشمی سرپرست وزارت علوم ، تحقیقات و فناوری و دکتر محمد فرهادی وزیر سابق علوم در محل این وزارت‌خانه برگزار شد. ، اظهار داشت : در حال حاضر نیز حدود 150 هزار متر مربع پروژه عمرانی در دانشگاه‌ها، مراکز پژوهشی و پارک‌های علم و فناوری توسط خیرین در حال ساخت است که بعضی از این پروژه‌ها به اتمام رسیده است.
وی با بیان این که در حال حاضر 65 بنیاد حامی توسط خیرین آموزش عالی در دانشگاه‌ها تاسیس شده است، گفت: در سال‌های اخیر خیرین و حامیان آموزش عالی علاوه بر ساخت پروژه‌های عمرانی دانشگاهی در مواردی همچون تجهیز کتابخانه‌ها، آزمایشگاه‌ها، کارگاه‌ها و همچنین بورسیه کردن دانشجویان نیز مساعدت کرده‌اند و در نشست گذشته خیرین نیز 1200 نفر دانشجو توسط حامیان آموزش عالی بورسیه شدند.
دکتر امید با اشاره به افزایش چشمگیر خیرین آموزش عالی در 4 سال گذشته افزود: در اوایل بحث هماهنگی خیرین آموزش عالی، تعداد این بزرگواران حدود 200 نفر بود ولی در حال حاضر حدود 2 هزار نفر در این حیطه مقدس وارد شده‌اند و همین موضوع در رشد علمی و اعتلای آموزش عالی کشور در سطح جهانی تاثیرگذار بوده است.
قائم مقام وزیر علوم در ستاد خیرین با بیان این که این افراد خیر در قالب بنیاد حامیان در دانشگاه‌ها حضور داشته و بسیاری از این بزرگواران در هیئت امنای دانشگاه‌ها عضو هستند تصریح کرد: در 4 سال گذشته قوانینی در جهت تقویت حضور خیرین و استفاده از تسهیلاتی از قبیل معافیت‌ها و حذف مالیات‌ها برای آنان اعمال شده است .
&nbsp;وی افزود: در سال گذشته از مجموعه پروژه‌های عمرانی متعدد ساخته شده توسط حامیان آموزش عالی، توانستیم در 25 پروژه با پرداخت 20 میلیارد تومان همکاری داشته باشیم و در سال 96 نیز مبلغ 32 میلیارد تومان اعتبار برای کمک به پروژه‌های خیرساز مورد تصویب قرار گرفته و ان شاالله در لایحه بودجه سال 97 بتوانیم تسهیلات بیشتری برای فعالیت خیرین آموزش عالی فراهم کنیم.
&nbsp;دکتر حسین عسکریان ابیانه معاون اداری مالی و مدیریت منابع وزارت علوم در ادامه این نشست با بیان این که سازمان مدیریت و برنامه‌ریزی از کمک‌های خیرین و حامیان آموزش عالی استقبال ویژه‌ای می‌کند گفت : هر پروژه‌ای که با حمایت حامیان آموزش عالی <u>صورت می‌گیرد</u> مورد حمایت سازمان برنامه و بودجه بوده و این نوع کارهای عمرانی موجب دلگرمی دولت است.
وی افزود: در سال گذشته در جهت کمک 50 درصدی به پروژه‌های خیرساز در سطح دانشگاه‌ها ، مراکز پژوهشی و پارک‌های علم و فناوری کشور از مبلغ 32 میلیارد تومانی که در نظر گرفته شد، 80 درصد آن در 6 ماهه اول امسال تخصیص یافته که این امر پیش از این سابقه نداشته است.
دکتر عسکریان ابیانه با اشاره به مشکل دانشگاه‌ها در مواجهه با کمبود خوابگاه‌های دانشجویی گفت : ساخت خوابگاه در دانشگاه‌ها یک نیاز اساسی محسوب می‌شود و انجام آن توسط خیرین بزرگوار آموزش عالی جزو باقیات و صالحات بوده و بدیهی است در صورت ساخت پروژه‌های خوابگاهی، خیرین و حامیان آموزش عالی کشور از کمک 50 درصدی وزارت علوم نیز برخوردار می‌شوند.
گفتنی است در این نشست خیرین و حامیان آموزش عالی دیدگاه‌ها، نقطه نظرات و پیشنهادهای خود را با مسئولان وزارت علوم درمیان گذاشتند.
ر.ب1345/ع.ع1357
&nbsp;
&nbsp;
&nbsp;