فعالیت‌های بین‌المللی اصطلاح‌شناسی در پژوهشگاه علوم و فناوری اطلاعات ایران تشریح شد - وزارت علوم، تحقیقات و فناوری
به گزارش اداره کل روابط عمومی وزارت علوم، در ابتدای این نشست دکترملوک‌السادات حسینی بهشتی و تقی رجبی اعضای هیئت علمی ایرانداک به معرفی فعالیت‌های اصطلاح‌شناسی و اصطلاح‌نامه‌های علوم پایه تدوین یافته در گروه اصطلاح‌شناسی پژوهشگاه علوم و فناوری اطلاعات و آنتولوژی حاصل از آنها پرداختند.<
پس از آن پروفسور گالینسکی به تشریح نقش اصطلاح‌شناسی در سازماندهی و مدیریت دانش نتایج فعالیت‌های تحقیقاتی، نقش کلیدواژه‌ها و اصطلاحات در بازنمایی دانش و انتقال آن به متخصصان و پژوهشگران، کاربرد زبان و برنامه‌ریزی اصطلاح‌شناسی در سطح ملی و بین‌المللی، استانداردها، اصول و روش‌های اصطلاح‌شناسی، معرفی سازمان اینفوترم و نقش آن در هماهنگی فعالیت‌های اصطلاح‌شناسی در سطح بین‌الملل پرداخت.<
وی در پایان از واحدهای سازماندهی و تحلیل اطلاعات، آزمایشگاه ربوداک و تالار جستجو بازدید کرد.<
پروفسور گالینسکی در بازدید از سازماندهی و تحلیل اطلاعات با فعالیت‌هایی نظیر کاربرد واژه‌ها و مسائل مربوط به اصطلاح‌نامه‌ها و واژه‌گزینی، هدف و کاربرد سامانه سازمادهی و تحلیل اطلاعات برای کاربران و محقیقان و متخصصان کشور آشنا شد.<
رئیس اینفوترم در پایان ضمن ابراز خرسندی از بازدید ایرانداک گفت: بسیار شگفت‌زده شدم دانشی که در تعاملات متخصصان ایرنداک به اشتراک گذاشته شده، به مستندات و اسناد کارآمد تبدیل شده است.<
وی افزود: من فکر می‌کنم ایرانداک فعالیت‌های خود را در سطح بسیار پشرفته‌ای انجام می‌دهد و هم‌چنین، ترکیب فناوری‌های روز هم‌چون ربات‌های اجتماعی و هوش مصنوعی که شما از آن استفاده می‌کنید برای ساختن آینده بسیار حائز اهمیت است.<
اینفوترم (International Information Centre for Terminology)< نهاد بین‌المللی فعالی در حوزۀ اصطلاح‌شناسی است که بیش از چهل سال پیش با امضای قراردادی میان یونسکو و مؤسسۀ استاندارد اتریش در وین شکل گرفته است.<
وظیفۀ این نهاد پشتیبانی علمی و گسترش همکاری‌های اعضاست. اینفوترم بیش از پنجاه عضو از نهادهای بین‌المللی، منطقه‌ای و ملی از قاره‌های مختلف جهان دارد وفرهنگستان زبان و ادب فارسی و پژوهشگاه علوم و فناوری اطلاعات ایران (ایرانداک) اعضای ایرانی آن هستند. اینفوترم همچنین با سازمان ملل متحد و یونسکو نیز همکاری می‌کند.
ل.س ۴۲/ ر.ب ۱۳۴۵
&nbsp;
&nbsp;