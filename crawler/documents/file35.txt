تنها مرجع صدور مجوز خوابگاه‌های غیردولتی، شورای نظارت و ارزیابی استان‌ها می‌باشد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از صندوق رفاه دانشجویان وزارت علوم، دکتر سجادی اعلام کرد: در راستای اجرای دستورالعمل تاسیس و اداره سراهای دانشجویی (خوابگاه) غیردولتی و تداوم ساماندهی و نظارت بر این مراکز و براساس ماده ۸ دستورالعمل مذکور، تنها مرجع صدور مجوز بر این نوع از سراهای دانشجویی، شورای نظارت و ارزیابی استان هاست و هرگونه مجوز صادر شده از مراجع دیگر، وجاهت قانونی ندارد.
وی به ترکیب اعضای شورای نظارت و ارزیابی استان‌ها اشاره کرد و افزود: معاون دانشجویی دانشگاه منتخب استان به عنوان رئیس شورا، معاونان دانشجویی دانشگاه‌های استان، مدیران حراست دانشگاه‌های استان و نماینده صندوق رفاه دانشجویان اعضای شورا را تشکیل می‌دهند.
دکتر سجادی در پایان خاطر نشان کرد: ادعای هرگونه شرکت، اتحادیه یا تعاونی، به ویژه تعاونی خوابگاه داران غیردولتی، مبنی بر ارتباط و یا وکالت از طرف صندوق رفاه دانشجویان مبنی بر صدور مجوز فاقد اعتبار است.
ل.م ۵۴/ ر.ب ۴۵
<p>&nbsp;
<p>&nbsp;