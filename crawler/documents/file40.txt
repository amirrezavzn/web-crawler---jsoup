گردهمایی دانش آموختگان و دانشجویان رشته آموزش عالی  دانشگاه های کشور - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی، وزیر علوم، تحقیقات و فناوری سخنران کلیدی "نخستین کنفرانس حکمرانی و سیاست‌گذاری عمومی" به شمار می رود.
در روز نخست این همایش علمی، دکتر محمد مهدی زاهدی، وزیر اسبق علوم و رئیس کمیسیون آموزش و تحقیقات مجلس شورای اسلامی، دکتر جعفر توفیقی، وزیر اسبق علوم و رئیس پژوهشگاه صنعت نفت، دکتر محمد باقر لاریجانی، معاون آموزشی وزارت بهداشت، درمان و آموزش پزشکی در پنل «انسجام بخشی حکمرانی و سیاستگذاری در آموزش عالی» سخنرانی می کنند.
همچنین دکتر محمد مهدی طهرانچی رئیس سابق دانشگاه شهید بهشتی و رئیس دانشگاه آزاد اسلامی استان تهران و واحد تهران مرکز و دکتر ناصر باقری مقدم معاون سیاستگذاری و برنامه ریزی ستاد راهبردی نقشه جامع علمی کشور، دیگر سخنرانان روز نخست این نشست در ۱۳ دیماه هستند.
پنل دوم کمیته آموزش عالی اولین کنفرانس حکمرانی و سیاستگذاری عمومی در روز ۱۴ دیماه، به بررسی «سیاست ها و برنامه های گسترش آموزش عالی» اختصاص دارد و دکتر عبدالرحیم نوه ابراهیم، مدیرکل دفتر برنامه ریزی و پشتیبانی آموزش عالی، دکتر اصغر مولایی دهکردی مدیرکل دفتر گسترش آموزش عالی، دکتر آهون منش رئیس اتحادیه دانشگاههای غیر دولتی و غیر انتفاعی کشور، دکتر رجبعلی بروزیی مدیرکل سابق دفتر گسترش آموزش عالی و دکتر غلامرضا ذاکر صالحی عضو هیئت موسسه پژوهش و برنامه ریزی به سخنرانی و بحث و تبادل نظر می پردازند.
م.ع ۱۳۶۰/ ر.ب ۱۳۴۵
&nbsp;