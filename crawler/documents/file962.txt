نشست خبری مشاور رئیس و معاون آموزشی و پژوهشی دانشگاه کوثر - وزارت علوم، تحقیقات و فناوری
به گزارش روابط عمومی وزارت علوم، این نشست با حضور دکترحسینی مشاور رئیس و دبیر علمی نخستین همایش ملی ادبیات مقاومت و معاون آموزشی و پژوهشی دانشگاه کوثر و جمعی از اصحاب رسانه در محل ساختمان شماره 4 این دانشگاه برگزارشد<span dir="ltr">.<
دکترعلیرضا مؤذن معاون آموزشی و پژوهشی دانشگاه کوثر در ابتدای این نشست ضمن عرض تبریک به مناسبت فرا رسیدن سال تحصیلی جدید و هفته دفاع مقدس یاد و خاطره شهدای جنگ تحمیلی را گرامی داشت<span dir="ltr">. <
وی با بیان اینکه از مسئولیت‌های مهم رسانه ایجاد ارتباط بین مردم، دولت و نهادهای مختلف و آگاهی بخشی، اطلاع رسانی، فرهنگ‌سازی و به‌روز رسانی اذهان مردم است، از حضور خبرنگاران در این دانشگاه تشکر کرد<span dir="ltr">.<
در ادامه نشست معاون آموزشی و پژوهشی دانشگاه کوثر به سؤالات خبرنگاران در زمینه‌های مختلفی همچون نیازسنجی منطقه‌ای و ملی در درخواست رشته‌ها، تعداد دانش‌آموختگان دانشگاه و وضعیت آنان پس از فراغت از تحصیل، نحوه پذیرش دانشجویان، نگاه ارزشی به دانشگاه‌های ویژه خواهران، نحوه و فرآیند جذب اعضای هیئت علمی، رشته‌های مورد درخواست دانشگاه در مقطع کارشناسی و کارشناسی ارشد، تعداد دانشجویان جدیدالورود در سال تحصیلی جدید، خوابگاه‌های دانشجویی، برنامه‌ها و اقدامات دانشگاه در جذب دانشجو، درصد دانشجویان بومی، ارزیابی شاخص‌های دانشگاه‌های استان و زیرساخت‌ها و امکانات آموزشی استان در مقایسه با استان‌های همجوار، رشته‌های تحصیلی مشترک موجود در دانشگاه‌های استان، امکانات خوابگاهی برای دانشجویان غیربومی، جایگاه دانشگاه کوثر در بین دانشگاه‌های ویژه خواهران در ایران، برنامه‌های آتی دانشگاه در زمینه‌های مختلف پاسخ داد<span dir="ltr">.<
درادامه دکترحسینی به سؤالات خبرنگاران درخصوص محورهای نخستین همایش ملی ادبیات مقاومت و زمان برگزاری همایش پاسخ داد و گفت: نخستین همایش ملی ادبیات مقاومت با رویکرد شهدای دانشجوی خراسان شمالی 16 آذرماه سال جاری در بجنورد برپا خواهدشد<span dir="ltr">.<
وی افزود: محورهای عام این همایش ملی در گستره ادبیات مقاومت، انعکاس مضامین دینی در ادبیات مقاومت، سیمای خانواده در ادبیات مقاومت، بررسی جایگاه مدافعان حرم در اشاعه فرهنگ مقاومت، ادبیات مقاومت و هنر می‌باشد<span dir="ltr">.<
دبیرعلمی نخستین همایش ملی ادبیات مقاومت گفت: محورهای خاص ویژه خراسان شمالی را نیز بررسی جلوه‌های مقاومت در شعر شاعران استان، بررسی مؤلفه‌های مقاومت در آثار ادبی استان ، نقش دستگاه‌های استان در اشاعه ادبیات مقاومت برشمرد<span dir="ltr">.<
وی با بیان اینکه تاکنون ۳۰ مقاله از سراسرکشور به دبیرخانه این همایش ارسال شده است، گفت: علاقمندان تا ۳۰ آبان ماه سال جاری فرصت ارائه مقالات را دارند<span dir="ltr">.<
دکترحسینی با بیان اینکه این همایش دو روزه برگزارمی‌شود، عنوان کرد: روز اول همایش به برپایی سخنرانی، پنل‌های تخصصی و روز دوم نیز به معرفی جاذبه‌های گردشگری استان اختصاص دارد<span dir="ltr">.<
وی خاطرنشان کرد: کنگره ملی شهدای دانشجوی خراسان شمالی، شورای استانی نهاد نمایندگی مقام معظم رهبری در دانشگاه‌های استان، بنیاد شهید و امور ایثارگران خراسان شمالی و دانشگاه‌های بجنورد، آزاد اسلامی، پیام نور، فرهنگیان، علوم قرآنی و آموزشکده‌های فنی و حرفه‌ای دارالفنون و انقلاب اسلامی بجنورد حمایت معنوی خود را از این همایش اعلام داشته‌اند<span dir="ltr">.< ل.س1342/ع.ع.1357