گسترش همکاری‌های علمی وفناوری ایران و ترکیه - وزارت علوم، تحقیقات و فناوری
<strong>به گزارش</strong><strong> اداره کل روابط عمومی وزارت علوم به نقل از پارک علم و فناوری آذربایجان غربی، رئیس پارک علم وفناوری آذربایجان غربی در این دیدار گفت: از توسعه همکاری‌های متقابل علمی و فناوری با کشورهای منطقه‌ای استقبال می‌کنیم.</strong>
<strong>دکتر حسن حیدری اظهار کرد: در راستای گسترش همکاری‌های علمی و فناوری میزبان هیأت ترکیه‌ای بودیم که در خصوص زمینه‌های همکاری‌های آتی بحث و تبادل نظر شد.</strong>
<strong>وی افزود: تبادل دفتر کاری در پارک‌های علم وفناوری دو طرف زمینه ساز ارتباط بیشتر بین طرفین خواهد شد.</strong>
<strong>رئیس پارک علم وفناوری آذربایجان غربی اعلام کرد: در تلاش هستیم زمینه ورود شرکت‌های دانش بنیان پارک علم وفناوری آذربایجان غربی را به بازارهای ترکیه و اروپا هموار کنیم. رئیس دانشگاه یوزونجی ییل وان ترکیه در دیدار خود با رئیس پارک آذربایجان غربی از روند پذیرش و حمایت‌های پارک علم وفناوری از شرکت‌های دانش بنیان و فناور آشنا شد.</strong>
<strong>رئیس دانشگاه یوزونجی ییل وان یز در این دیدار گفت: ایران و ترکیه اشتراکات زیادی در زمینه اعتقادی و فرهنگی دارند که با استفاده از این قرابت امکان توسعه همکاری‌های اقتصادی و فناوری وجود دارد.</strong>
<strong>دکتر پیامی باتال در ادامه تأکید کرد: کشورهای جهان اسلام باید بیش از این همکاری‌های خود را توسعه دهند، اراده قوی در مسئولین عالی رتبه جمهوری ترکیه و جمهوری اسلامی ایران جهت گسترش روابط وجود دارد و در همین راستا ما نیز به نوبه خود می‌توانیم این عزم قوی را به مرحله اجرا در آوریم.</strong>
<strong>وی افزود: علاقه مند به حضور شرکت‌های دانش بنیان آذربایجان غربی در وان هستیم که به همین منظور یک واحد در پارک علم وفناوری دانشگاه یوزونجی ییل به آن‌ها اختصاص داده‌ایم.</strong>
<strong>رئیس دانشگاه یوزونجی ییل وان افزود: علاوه بر همکاری‌های علمی و فناوری در زمینه‌های اجتماعی و فرهنگی نیز علاقه مندیم همکاری‌های بیشتری داشته باشیم که در این راستا با دانشگاه تبریز همکاری‌هایی در زمینه ورزشی نیز داریم.</strong>
<strong>در این دیدار کلید یک واحد ساختمانی به عنوان دفتر تبادل فناوری به پارک علم وفناوری دانشگاه یوزونجی ییل اهدا شد.</strong>
<strong>پیش از این نیز دانشگاه یوزونجی ییل یکی از واحدهای پارک علم وفناوری خود را جهت افزایش همکاری‌های دوجانبه به پارک علم وفناوری آذربایجان غربی اهدا کرده بود.</strong>
<strong>در ادامه این دیدار رئیس دانشگاه یوزونجی ییل وان از واحدهای مستقر در پارک علم وفناوری و مرکز رشد ارومیه بازدید کرده و با مدیران عامل این شرکت‌ها گفت و گو کرد. ر.ب ۱۳۴۵</strong>