بازدید مدیرکل و شورای معاونان صداوسیمای مرکز اصفهان ازدانشگاه صنعتی اصفهان - وزارت علوم، تحقیقات و فناوری
به گزارش روابط عمومی وزارت علوم، دراین دیدار دکترسیدمحمود مدرس هاشمی رئیس دانشگاه صنعتی اصفهان با اشاره به ویژگی ها، دستاوردها و توانمندی های این دانشگاه گفت: تقدیم 144 شهید والامقام در طول هشت سال دفاع مقدس و قریب به 50 هزار دانش آموخته توانمند، از جمله بزرگترین افتخارات و دستاوردهای این دانشگاه است<span dir="ltr">.<
وی با بیان بخشی از افتخارات علمی و پژوهشی و دستاوردهای دانشگاه صنعتی اصفهان در حوزه فناوری، تصریح کرد: ارائه ایده راه اندازی پارک های علم و فناوری درکشور برای اولین بار در شهرک علمی تحقیقاتی اصفهان، راه اندازی مرکز نوآوری دانشگاه، استقرار مرکز رشد دانشگاه، توافق و همکاری نزدیک با این شهرک و پیگیری موضوع راه اندازی کریدور علم و فناوری اصفهان با محوریت شهرک علمی تحقیقاتی اصفهان از جمله دستاورد های دانشگاه در حوزه نوآوری و فناوری است<span dir="ltr">.<
دکترمدرس هاشمی حضور در بین 800 دانشگاه برتر دنیا از سال 2014 تاکنون، حضور در بین صد دانشگاه برترآسیا از سال 2014 تاکنون و حضور در میان صد دانشگاه برتر جوان (با عمر کمتر از 50 سال) دنیا را از جمله افتخارات بین المللی دانشگاه صنعتی اصفهان عنوان کرد<span dir="ltr">.<
رئیس دانشگاه صنعتی اصفهان با اشاره به طرح تحول راهبردی و چشم انداز این دانشگاه در افق 1404 گفت: براساس چشم انداز این طرح، دانشگاه صنعتی اصفهان برخوردار از فضای علمی و فرهنگی پویا و کیفیت گرا، دانشگاهی است دارای مرجعیت علمی و فناوری درآسیا، سرآمد در تربیت دانش آموختگانی توانمند در تراز جهانی، اخلاق مدار و نقش آفرین در توسعه کشور، تأثیرگذارترین دانشگاه کشور در منطقه پیرامونی خود و یکی از سه دانشگاه برتر کشور برای تحقق جامعه دانایی محور خواهد بود<span dir="ltr">.<
دکترمدرس هاشمی با بیان این که امسال مصادف با چهلمین سال تأسیس دانشگاه صنعتی اصفهان است، اظهارداشت: معرفی دستاوردها و توانمندی های دانشگاه به جامعه، تقویت برند دانشگاه در کشور و بویژه در منطقه پیرامونی، ایجاد نشاط و امید در دانشگاهیان، افزایش حس تعلق دانشگاهیان و دانش آموختگان به دانشگاه، قدرشناسی از خادمان دانشگاه، بررسی تحولات گذشته، ترسیم چشم انداز آینده و زمینه سازی اجرا و تحقق طرح تحول راهبردی از اهداف برگزاری گرامیداشت چهلمین سال تأسیس دانشگاه صنعتی اصفهان است<span dir="ltr">.<
وی با اعلام آمادگی برای مشارکت در تهیه برنامه های علمی و همکاری در زمینه های فنی مربوط به صدا و سیما، پوشش خبری مناسب برنامه های مختلف دانشگاه به ویژه برنامه های چهلمین سال و همکاری در خصوص ارتقای برند دانشگاه صنعتی اصفهان به عنوان یک سرمایه ملی را، از جمله زمینه های همکاری دانشگاه صنعتی اصفهان با رسانه ملی عنوان کرد<span dir="ltr">.<
دکترمدرس هاشمی، ابراز امیدواری کرد تا با همکاری نزدیک صداوسیمای مرکز اصفهان، دانشگاه صنعتی اصفهان به عنوان یک سرمایه ملی بیش از پیش به کشور و آن سوی مرزها شناسانده شود<span dir="ltr">.<
دکترمسعود احمدی مدیرکل صداوسیمای مرکز اصفهان نیز دراین دیدار با ابراز خرسندی از حضور درمجموعه بزرگ دانشگاه صنعتی اصفهان، گفت: این دانشگاه به عنوان مولود انقلاب، فرزند علمی و فناوری و فرزند دانش محور و دانش بنیان انقلاب اسلامی به شمار می رود<span dir="ltr">.<
وی با اشاره به همزمانی چهلمین سال تأسیس دانشگاه صنعتی اصفهان بعنوان یکی از بزرگترین دانشگاه های کشور با چهل سالگی انقلاب اسلامی، تصریح کرد: صدا و سیمای مرکز اصفهان قطعاً برنامه‌های محوری در این زمینه خواهد داشت<span dir="ltr">.<
دکتراحمدی با تأکید بر ارائه تولیدات در صداوسیمای مرکز اصفهان با محوریت دانشگاه صنعتی اصفهان به عنوان محصول چهل‌سالگی انقلاب اسلامی، از نقش ویژه این دانشگاه به عنوان یکی از دانشگاه‌های برتر آسیا و در زمره دانشگاه های برتر جوان دنیا تجلیل کرد<span dir="ltr">.<
وی افزود: اگرچه قدمت، سابقه و پیشینه شرط لازم برای رشد محسوب می‌شود اما شرط کافی نیست و دانشگاه صنعتی اصفهان ضمن برخورداری از این شرط، با بهره گیری از توان، اراده و پشتوانه فکری، فرهنگی و علمی صاحبان علم، اینک به عنوان برترین دانشگاه کشور در حوزه تولید علم و دیپلماسی‌ علمی به شمار می‌آید<span dir="ltr">.<
مدیرکل صداوسیمای مرکز اصفهان با ابراز خرسندی از جهش های بزرگ علمی دانشگاه صنعتی اصفهان طی سه دهه گذشته، اظهارداشت: این دانشگاه با تمام توان خود محصول فرهنگ، تمدن و بضاعت علمی و فرهنگی اصفهان است و ما در رسانه ملی آمادگی داریم که با این سرمایه بزرگ علمی و فناورانه کشور همکاری نزدیک داشته باشیم<span dir="ltr">.<
وی عدم توجه به پیوست رسانه ای در تولیدات علمی را از جمله نقص ها در بخش های مختلف علمی دانست و افزود: لازم است تا با تدوین پیوست رسانه‌ای و تعریف جایگاه آن در توضیح و تبیین برنامه‌ها، روابط عمومی دانشگاه بتواند دراین عرصه بیش از پیش فعالیت کند<span dir="ltr">.<
دکتراحمدی ازجمله دلایل موفقیت دانشگاه صنعتی اصفهان را وجود شهرک علمی تحقیقاتی اصفهان عنوان کرد و گفت: کوتاهی همه ما اعم از برنامه ریزان علمی و نیز اهالی رسانه سبب شده است تا این موفقیت های بزرگ به نحو شایسته به جامعه منتقل نگردد<span dir="ltr">.<
وی ادامه داد: بزرگترین دستاورد علمی، پژوهشی و فرهنگی انقلاب اسلامی اصفهان دراین دانشگاه است و ما با تمام توان وارد می‌شویم و چهلمین سالگرد پیروزی انقلاب اسلامی را همزمان با چهلمین سال تأسیس دانشگاه صنعتی اصفهان، همراه خواهیم کرد<span dir="ltr">.<
مدیرکل صداوسیمای مرکز اصفهان، بخش های دانشجویی، حوزه اقتصاد مقاومتی و بحران‌های گوناگونی که اصفهان با آن ها مواجه است را از جمله موضوعات قابل همکاری در دانشگاه صنعتی اصفهان بیان کرد و گفت: حوزه سبک زندگی، بخش کشاورزی و حوزه فضای مجازی، از دیگر زمینه های همکاری به منظور تولید محتواهای رسانه ای در این دانشگاه است<span dir="ltr">.<
وی با تأکید بر لزوم ایجاد پیوست رسانه ای دردانشگاه صنعتی اصفهان بویژه در تصمیمات راهبردی این دانشگاه، ابراز امیدواری کرد که صداوسیمای مرکز اصفهان بتواند این مجموعه پرافتخار کشور را به نحو شایسته به استان، کشور و حتی سطوح بین المللی معرفی کند<span dir="ltr">.<
محمدجواد براتی مدیر روابط عمومی دانشگاه صنعتی اصفهان نیز در این دیدار با اشاره به ارتباط خوب این دانشگاه با بخش های مختلف صداوسیما، ابراز امیدواری کرد: حضور مدیران رسانه ملی و آشنایی نزدیک وی با توانمندی ها و دستاوردهای دانشگاه صنعتی اصفهان، زمینه ساز ارتقای همکاری ها در بخش های گوناگون گردد<span dir="ltr">.<
وی افزود: تمهیدات و بسترهای لازم به منظور تولید محتواهای گوناگون رسانه ای در دانشگاه صنعتی اصفهان بر مبنای پتانسیل های این دانشگاه و در راستای سیاست های کلان نظام فراهم است<span dir="ltr">.<
براتی با اشاره به توانمندی های ویژه دانشگاه صنعتی اصفهان به منظور ارائه تولیدات مختلف رسانه ای بویژه در حوزه های مهم جامعه همچون خشکسالی، آلودگی های زیست محیطی، حمل و نقل، تصریح کرد: دستاوردها، زیرساخت ها و امکانات و نخبگان شاخص و برجسته دانشگاه صنعتی اصفهان، از سرمایه های این دانشگاه جهت معرفی به جامعه به شمار می روند<span dir="ltr">.<
مدیر روابط عمومی دانشگاه صنعتی اصفهان، اضافه کرد: این مجموعه آمادگی دارد تا با همکاری همه جانبه و ارائه خدمات مورد نیاز، بسترهای لازم به منظور افزایش تولیدات رسانه ای صداوسیما از دستاوردها و توانمندی های دانشگاه صنعتی اصفهان را فراهم کند<span dir="ltr">.<
دراین دیدار دکترمهران نحوی سرپرست معاونت فرهنگی اجتماعی دانشگاه صنعتی اصفهان نیز با اشاره به جایگاه ویژه و توانمندی های برجسته علمی این دانشگاه، بر نقش ویژه رسانه ملی در معرفی بیش از پیش این دستاوردها تأکید کرد<span dir="ltr">.<
در بخش های دیگری از این دیدار، معاونان و مدیران بخش های مختلف صداوسیمای مرکز اصفهان به ارائه نقطه نظرات خود به منظور کمک به ارتقای همکاری های رسانه ملی با دانشگاه صنعتی اصفهان در حوزه های مربوطه پرداختند<span dir="ltr">.<
گفتنی است مدیرکل، شورای معاونان و مدیران صداوسیمای مرکز اصفهان دراین بازدید، از پژوهشکده های علوم و فناوری زیردریا، فناوری اطلاعات و ارتباطات، مرکز تخصصی آپا و مرکز ملی ابررایانش شیخ بهایی دانشگاه صنعتی اصفهان دیدن کردند<span dir="ltr">.<