اولین نشست مدیران ارتباط با صنعت دانشگاهها و پژوهشگاههای کشور  برگزار می شود - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر محمد سعید سیف رئیس دفتر ارتباط با صنعت وزارت علوم اظهار داشت: هدف از برگزاری اولین نشست مدیران ارتباط با صنعت دانشگاهها و پژوهشگاههای کشور، آسیب شناسی وضعیت ارتباط با صنعت در مراکز آموزش عالی، بررسی و تدوین آیین نامه ها، به اشترک گذاری تجارب و بررسی پیشنهادات مراکز آموزش عالی و دستگاههای اجرایی و بخش صنعت است.
وی افزود: در این نشست که معاونان پژوهش و فناوری تعدادی از وزارتخانه ها و سازمانها حضور خواهند داشت، در یک پنل تخصصی " فرصت های پیش رو کشور در حوزه ارتباط با صنعت و دانشگاه " بررسی خواهد شد.
دکتر سیف گفت: در اولین نشست مدیران ارتباط با صنعت دانشگاهها و پژوهشگاههای کشور از مجریان تعدادی از طرح های صنعتی دانشگاهی برگزیده و قراردادهای همکاری دانشگاهها و سازمانها تجلیل خواهد شد. م ع ۱۳۶۰/‏‬ ع. ع ۱۳۵۷
&nbsp;