خوابگاه جدید دانشگاه الزهرا (س) افتتاح شد - وزارت علوم، تحقیقات و فناوری
به گزارش اداره کل روابط عمومی وزارت علوم، گلستان ۶ سرای فرزانگان با حضور نمایندگان وزارت علوم، تحقیقات و فناوری مهندس یزدان مهر مشاور وزیر و رئیس صندوق رفاه دانشجویان و دکترعبدالحمید علیزاده مدیرکل دانشجویان غیرایرانی وزارت و دکتر ملانظری سرپرست دانشگاه الزهرا (س)، معاونان، روسای دانشکده ها، مدیران، مسئولان و جمعی از اعضای هیئت علمی در باغ نو این دانشگاه افتتاح شد.<
دکترملانظری دراین مراسم ضمن خوشامدگویی به مسئولان وزارت علوم و مهمانان حاضر، به کلنگ زنی این مجموعه همزمان با برگزاری مراسم پنجاهمین سال فعالیت علمی دانشگاه با حضور دکترامین زاده معاون حقوقی وقت ریاست جمهوری و دکترعبدالحسین فریدون مشاوروزیر و مدیرکل دفتر وزارتی وزارت علوم، تحقیقات و فناوری و جمعی دیگر از مسئولان وزارت علوم و دانشگاه اشاره کرد و افتتاح این پروژه را که آخرین پروژه مصوب سال های گذشته این دانشگاه می باشد، باعث خوشوقتی دانست.<
دکترملانظری در بخش دیگری از سخنان خود ساخت خوابگاه به عنوان فضای کمک آموزشی را اتفاق خوبی برای دانشجویان دانشگاه اعلام کرد و گفت: با ساخت این خوابگاه امکان اسکان ۱۷۰۰ نفر در خوابگاه ها برای دانشگاه الزهرا فراهم شده است.
سرپرست دانشگاه الزهرا (س) تاکید کرد: با توجه به سیاست بین المللی شدن و افزایش دانشجویان خارجی دانشگاه الزهرا (س) و تلاشی که در این زمینه انجام شده است، افتتاح این خوابگاه چند منظوره از سیاست های راهبردی بین المللی سازی دانشگاه است و بهره برداری از آن در راستای فراهم آمدن زیرساخت های این امر ضروری می باشد.<
در ادامه مراسم، دکتررحمانی، معاون اداری مالی دانشگاه الزهرا گزارشی از چگونگی فرآیند اجرایی احداث این خوابگاه تا افتتاح را ارائه و به متراژ خوابگاه گلستان ۶ اشاره کرد و گفت: این خوابگاه با متراژ ۵۳۵۰ متر مربع، دارای ۴ طبقه ویژه اسکان ۲۰۰ دانشجوی دکتری، یک طبقه با ۱۰ سوئیت مجهز ویژه اقامت حداقل ۲۰ استاد خارجی و طبقه زیرزمین ویژه سالن ورزشی به مساحت ۵۵۵ متر مربع است.<
سپس مهندس یزدان مهر مشاور وزیر و رئیس صندوق رفاه دانشجویان با بیان اینکه، ماموریت صندوق رفاه دانشجویان را خدمات رسانی توام با کرامت انسانی اعلام کرد: دانشگاه الزهرا (س) بزرگ ترین دانشگاه تک جنسیتی در کشور بلکه در منطقه است.
مهندس یزدان مهر در ادامه به بخشی از حمایت هایی که تاکنون از دانشگاه الزهرا صورت پذیرفته، اشاره و سیاست های این صندوق را در ادامه سیاست های دولت مبنی بر دادن تسهیلات به دانشگاه ها برای ساخت خوابگاه ها و افزایش این حمایت ها به منظور رفاه بیشتر دانشجویان دانست.<
در پایان مراسم از مهندسان مشاور شرکت پارس گستره، پیمانکاران عملیات تکمیلی سازه کاران ایلام و طارس، سرپرستان کارگاه ها، مدیریت فنی دانشگاه تقدیر شد.<
ل.س ۱۳۴۲/ ر.ب ۱۳۴۵