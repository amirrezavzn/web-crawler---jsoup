حضور دانشگاه جیرفت در میان برترین دانشگاه های جهان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر گروهی در جمع اصحاب رسانه گفت: نرم افزار صنعتی بهره برداری هماهنگ شبکه های برق و گاز توسط پژوهش گران گروه مهندسی برق دانشگاه جیرفت ساخت شده است.<
وی افزود: مراحل صنعتی سازی این نرم افزار در حال انجام است و به زودی این نرم افزار وارد بازار می شود.<
عضو هیئت علمی گروه مهندسی برق دانشگاه جیرفت عنوان داشت: در سال جاری موفق به انتشار دو مقاله در زمینه بهره‏ برداری یکپارچه شبکه های برق و گاز طبیعی در مجله معتبر « IEEE Transactions on Smart Grid »< شده ایم که این مجله توسط انجمن مهندسی برق و الکترونیک آمریکا (IEEE)< منتشر شده و براساس رتبه بندی « ۲۰۱۷ JCR » < دارای رتبه جهانی ۱۴ از میان حدود ۴۵۰۰ مجله فعال در زمینه تخصصی مهندسی برق و الکترونیک است.<
دکتر گروهی با بیان این مطلب که این مجله چهار بار در سال و به صورت گسترده در سرتاسر دنیا منتشر می‏شود، بیان کرد: دراین مجله معمولاً آخرین یافته های دانشمندان دانشگاه ‏های برتر جهان مانند دانشگاه MIT< ، استانفورد و برکلی چاپ می ‏شود و قرارگرفتن نام دانشگاه جیرفت در کنار دانشگاه‏ های برتر دنیا برای جامعه دانشگاهی کشور بویژه جنوب استان کرمان بسیار ارزشمند است.<
عضو هیئت علمی گروه مهندسی برق دانشگاه جیرفت خاطرنشان کرد: براساس تئوری ارائه شده دراین مقالات، پژوهشگران دانشگاه جیرفت با همکاری پژوهشگرانی از دانشگاه متودیست جنوبی آمریکا ساخت یک نرم ‏افزار صنعتی جهت بهره ‏برداری هماهنگ ساعتی شبکه‏ های برق و گاز طبیعی را آغاز کردند که امروز این نرم افزار آماده بهره برداری است.<
دانش آموخته دانشگاه متودیست جنوبی آمریکا افزود: با توجه به اینکه بیش از ۴۵ درصد از برق کشور در نیروگاه‏ های گازی و سیکل ترکیبی که مرکب از واحدهای گازی و بخاری هستند، تولید می شود، لذا بهره ‏برداری مجزای شبکه‏های برق و گاز طبیعی کشور به شیوه سنتی به ‏صرفه نبوده و نیاز است بهره‏برداری هر یک از این شبکه ها با در نظر گرفتن ملاحظات اقتصادی و امنیتی شبکه دیگر انجام شود.<
دکتر گروهی ادامه داد: نرم افزار ساخته شده توسط پژوهش گران دانشگاه جیرفت پس از اصلاح و بهبود فنی نرم‏افزاری، ابزاری مؤثر و مفید را جهت تحلیل و آنالیز فنی و اقتصادی شبکه های برق و گاز در اختیار بهره برداران این شبکه ها قرارمی دهد.<
ل.س ۱۳۴۲/ ر.ب ۱۳۴۵