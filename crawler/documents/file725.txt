دکتر روحانی، وزیران پیشنهادی علوم و نیرو را به مجلس معرفی کرد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پایگاه اطلاع رسانی ریاست جمهوری، متن نامه حجت الاسلام والمسلمین دکتر حسن روحانی به دکترعلی لاریجانی به شرح زیر است:<
«بسم الله الرحمن الرحیم
جناب آقای دکتر لاریجانی
رئیس محترم مجلس شورای اسلامی
با سلام
احتراماً، در اجرای اصل ۱۳۳ قانون اساسی جمهوری اسلامی ایران، به پیوست شرح حال و برنامه جناب آقای دکتر رضا اردکانیان و جناب آقای دکتر منصور غلامی برای اخذ رای اعتماد به ترتیب برای وزارتخانه های نیرو و علوم، تحقیقات و فناوری به مجلس شورای اسلامی معرفی می گردد.<
حسن روحانی
رئیس جمهوری اسلامی ایران»
&nbsp;
کارنامه دکتر منصور غلامی گزینه پیشنهادی وزارت علوم، تحقیقات و فناوری
دکترمنصور غلامی وزیر پیشنهادی علوم، تحقیقات و فناوری در سال ۱۳۳۲ در شهر همدان در خانواده ای مذهبی و متدین متولد شد، وی مدرک کارشناسی خود را در سال ۱۳۵۵ در رشته ترویج و آموزش کشاورزی از مدرسه عالی کشاورزی همدان گرفت و از سال ۱۳۵۹ تا ۱۳۶۰ عضو جهاد سازندگی همدان و مسئول اردوگاه روستایی بود.<
وی همچنین از سال ۱۳۶۰ تا ۱۳۶۲ سرپرست دانشکده کشاورزی شهرکرد وابسته به دانشگاه اصفهان و عضو جهاد دانشگاهی اصفهان بود.<
دکترمنصور غلامی در سال ۱۳۶۴ مدرک کارشناسی ارشد خود را در رشته علوم باغبانی از دانشگاه تربیت مدرس اخذ کرد و در همان سال تا سال ۱۳۶۷ ریاست دانشکده کشاورزی دانشگاه بوعلی سینای همدان را عهده دار بود. وی پس از آن به مدت دو سال معاونت اداری و مالی دانشگاه بوعلی سینای همدان را بر عهده داشت و بعد از آن مجدداً به مدت یک سال رئیس دانشکده کشاورزی دانشگاه بوعلی سینای همدان شد.<
او در سال ۱۳۷۰ برای تحصیل در مقطع دکتری به دانشگاه آدلاید استرالیا رفت و در سال ۱۳۷۴ در مقطع دکتری رشته علوم باغبانی از این دانشگاه فارغ‌التحصیل شد و به ایران بازگشت. دکترغلامی پس از بازگشت به ایران مجدداً به مدت یک سال معاون اداری و مالی دانشگاه بوعلی سینای همدان شد و پس از آن، ریاست این دانشگاه را عهده‌دار بود.<
وی هم اکنون نیز رئیس دانشگاه بوعلی سینای همدان است.< ر. ب ۱۳۴۵/‏ ع. ع ۱۳۵۷
&nbsp;
&nbsp;