برگزاری آئین گرامیداشت روز ملی آمار و برنامه ریزی دردانشگاه فردوسی مشهد - وزارت علوم، تحقیقات و فناوری
به گزارش اداره کل روابط عمومی وزارت علوم، درآغاز این برنامه که با حضور دکترعلیرضا سهیلی رئیس دانشکده علوم ریاضی دانشگاه فردوسی مشهد، اعضای هیئت علمی، دانشجویان و علاقه مندان به این رشته برگزارشد، دکترمعصومه فشندی دبیر برگزاری این برنامه با اشاره به تاریخچه سرشماری در ایران و جهان، دلیل نام‌گذاری روز اول آبان را به عنوان روز آمار و برنامه ریزی بیان کرد و سپس به معرفی عناوین و شغل های جدیدی که امروزه برای تجزیه و تجلیل کلان داده ها، بر مبنای علم آمار بوجود آمده است پرداخت.<
دکترمحمد امینی مدیر گروه آمار نیز ضمن تبریک روز ملی آمار و برنامه ریزی و خوشامدگویی به حاضران، بخشی از پیام رئیس انجمن آمار ایران به مناسبت این روز را قرائت کرد.<
دکتربهروز مهرام دانشیار گروه علوم تربیتی دانشکده علوم تربیتی و روان‌شناسی دانشگاه فردوسی مشهد به حیطه هایی از موارد کاربرد آمار در قلمرو علوم تربیتی و روانشناسی از جمله مدل‌سازی های آماری اشاره کرد.<
وی درادامه سخنانش تعیین حجم نمونه، تعیین حجم نمونه متناسب با روش‌های نمونه برداری، نمونه گیری خوشه ای چند مرحله ای و مواجهه با پایایی تست ها را از عمده زمینه هایی برشمرد که دانشجویان رشته های علوم انسانی و علوم اجتماعی در فعالیت های پژوهشی خود در آن با مشکل مواجه هستند.<
دکترمهرام یکی از دلایل بالا نبودن سطح علمی مقاله های علوم انسانی را پایه های ضعیف ریاضی و به خصوص پایین بودن دانش آماری این دانشجویان عنوان و ابراز امیدواری کرد در تدریس آمار به توان راه هایی را یافت که رفتارهای ورودی ناقص شناختی و عاطفی ترمیم و زمینه ها برای ارتقا و توسعه این رشته علمی فراهم شود.
همچنین با تقویت زمینه های همفکری در قالب فعالیت های بین رشته ای به توان بر مشکلات آماری که در قلمرو علوم انسانی و اجتماعی وجود دارد، فائق شد.<
برگزارکنندگان این برنامه با پخش یک کلیپ ویدیویی یاد و خاطره دکترناصر رضا ارقامی استاد پیش کسوت آمار ایران و یکی از بنیان‌گذاران دوره های دکتری آمار در داخل کشور را گرامی داشتند.<
همچنین دکترمصطفی رزمخواه سرپرست پیشین تیم مسابقه دانشجویی آمار، ضمن ارائه توضیحی پیرامون مسابقات و المپیادهای علمی برگزار شده، این مسابقات را فرصتی مناسبی برای دانشجویان دانست.<
در پایان این برنامه از برگزیدگان تیم مسابقه دانشجویی و دانشجویان برتر آمار دانشکده با اهدای جوایزی ازسوی قطب علمی داده های ترتیبی و فضایی قدردانی شد.<
ل.س ۱۳۴۲/ ر.ب ۱۳۴۵