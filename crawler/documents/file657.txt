بازدید سفیر اوکراین از پژوهشگاه ملی اقیانوس شناسی و علوم جوی - وزارت علوم، تحقیقات و فناوری
به گزارش اداره کل روابط عمومی وزارت علوم، در این بازدید سرهی بوردیلیاک سفیر اوکراین و ویتالی زایانچکوفسکی دبیر دوم سفارت اوکراین در امور کنسولی در جریان فعالیت های علمی و تحقیقاتی پژوهشگاه قرار گرفتند.
در این دیدار دکتر حاجی زاده ذاکر، رئیس پژوهشگاه ملی اقیانوس شناسی و علوم جوی ضمن معرفی پژوهشگاه و مراکز تحقیقاتی، گزارشی از فعالیت های تحقیقاتی و میدانی ارایه کرد.
وی در ادامه کشتی تحقیقاتی اقیانوس پیمای ایران را معرفی و آمادگی پژوهشگاه را برای همکاری با مراکز علمی و پژوهشی اوکراین در حوزه علوم دریایی و اقیانوس شناسی اعلام کرد.
سفیر اوکراین نیز ضمن معرفی مراکز و سازمان های اقیانوس شناسی و علوم و فنون دریایی پیشنهاد ایجاد همکاری و ارتباط با مراکز و سازمان های اقیانوس شناسی اوکراین را مطرح و اعلام کرد که جهت تسهیل برقراری همکاری با مراکز اقیانوس شناسی و علوم و فنون دریایی اوکراین گزارش بازدید خود را به آکادمی علوم اوکراین ارایه خواهد کرد.
س.س ۵۱/ ع.ع ۵۷