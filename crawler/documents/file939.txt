هفت دانشگاه ایرانی در میان ۵۰۰ موسسه برتر مهندسی و فناوری جهان - وزارت علوم، تحقیقات و فناوری
به گزارش اداره کل روابط عمومی وزارت علوم، نظام رتبه‌بندی تایمز افزون بر رتبه‌بندی فراگیر موسسه‌ها آنها را بر پایه حوزه‌های موضوعی گوناگون رتبه‌بندی می‌کند و در ویرایش جدید ۲۰۱۸ این موسسه، هفت موسسه ایرانی توانسته‌اند در فهرست ۵۰۰ موسسه برتر جهان در حوزه مهندسی و فناوری جای گیرند.<
بر همین اساس، دانشگاه‌های صنعتی نوشیروانی بابل، تهران، صنعتی شریف، صنعتی امیرکبیر، گیلان، صنعتی اصفهان و تبریز در میان ۵۰۰ موسسه برتر جهان در حوزه مهندسی و فناوری هستند.<
همچنین این موسسه‌ها توانسته‌اند در موضوع‌های مهندسی عمران، مهندسی مکانیک، مهندسی برق و الکترونیک، مهندسی شیمی، و مهندسی عمومی جایگاهی جهانی به دست آورند.<
شرط ورود موسسه‌ها به گام ارزیابی رتبه‌بندی «موسسه آموزش عالی تایمز» داشتن دست‌کم ۵۰۰ مقاله در پنج سال گذشته است.<
همچنین، باید دست‌کم چهار درصد اعضای هیئت علمی موسسه‌ها در حوزه مهندسی و فناوری باشند تا در نظام رتبه‌بندی «موسسه آموزش عالی تایمز» ارزیابی شوند.<
رتبه‌بندی جهانی آموزش عالی «تایمز»، موسسه‌های پیشرو دنیا را در حوزه مهندسی و فناوری در پنج شاخص آموزش (۳۰%)، پژوهش (۳۰%)، استنادها (۵%/۲۷)، چشم‌انداز جهانی (۵%/۷)، و درآمدهای صنعتی (۵%)، بر پایه ۱۳ سنجه کمی ارزیابی می‌کند.
در ویرایش ۲۰۱۸ این نظام رتبه‌بندی، ۱۳۲ موسسه از آسیا در فهرست ۵۰۰ موسسه برتر جای گرفته‌اند و اکنون ازآسیا موسسه‌های جهان‌تراز بیشتری در حوزه مهندسی و فناوری دارد، حتی بیشتر از آمریکای شمالی که ۱۲۷ موسسه در این نظام دارد.<
س.س ۱۳۵۱/ ر.ب ۱۳۴۵