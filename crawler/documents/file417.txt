اختراع دستگاه تقویت‌کننده عضلات داخلی ران پا - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه علامه طباطبائی، این دستگاه در یک تیم تحقیقاتی به سرپرستی حبیب هنری، عضو هیئت علمی دانشکده تربیت‌بدنی و علوم ورزشی دانشگاه علامه طباطبائی و رئیس پردیس تحصیلات تکمیلی خودگردان این دانشگاه، علیرضا احمدی، دانشجوی دکتری تربیت‌بدنی دانشگاه علامه طباطبائی و سمیه رستمی‌آذر، دانشجوی دکتری دانشگاه آزاد اسلامی در اداره ثبت اختراعات سازمان اسناد و املاک کشور به شماره ثبت ۹۴۳۷۹ و طبقه بین‌المللی به ثبت رسید.<
این دستگاه با داشتن این قابلیت و امکان در اجرای حرکت و برگشت پای متحرک به سمت پای ثابت و با وارد کردن نیرو موجب جمع شدن جک گازی (با مقاومت‌های مختلف) شده و موجب تقویت عضلات داخلی ران می‌شود.<
این دستگاه در تقویت عضلات افراد سالمند، اشخاصی که نیازمند بازتوانی جسمی بوده و به ویژه برای بانوان باردار کاربرد دارد که به دلیل کم‌وزن بودن و سهولت در جابه‌جایی آن در منزل نیز می‌تواند مورد استفاده قرار بگیرد.<