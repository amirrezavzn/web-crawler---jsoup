دانشگاه فردوسی مشهد میزبان; چهارمین مجمع دانشگاه های ایران و جهان عرب - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه فردوسی مشهد، درنشست اختتامیه این مجمع پس از سخنرانی رئیس دانشگاه منوبه تونس به‌عنوان میزبان و معاون وزیر آموزش عالی تونس، دکترمحمد کافی رئیس دانشگاه فردوسی مشهد در سخنان خود بر ضرورت توسعه روابط فرهنگی و دانشگاهی میان ایران و جهان عرب تأکید کرد و این نوع از روابط را دورکننده رویکردهای تنش‌آفرین میان ایران و جهان عرب دانست.<
وی آمادگی دانشگاه فردوسی مشهد را برای هرگونه همکاری و ارائه تجربیات در بخش‌های مختلف خصوصاً در حوزه‌های آموزش زبان فارسی و ارائه منابع و آموزش الکترونیکی بیان کرد.<
&nbsp;
در بیانیه پایانی این مجمع، روسای دانشگاه‌های ایران و کشورهای عربی با مثبت ارزیابی کردن فضای این کنفرانس و همسویی نگرش‌ها، دیدگاه‌ها و اهداف، بر ضرورت برگزاری این مجمع علمی - دانشگاهی به‌صورت دوره‌ای تأکید کرده و با اشاره به وجود سرمایه‌های فرهنگی مشترک، افزودند: دانش میراثی بشری و جهانی و فراتر از اختلافات مذهبی و قومی است که زمینه را برای تبادل افکار و مقایسه دیدگاه‌ها آماده و مقدمات لازم را نیز برای همزیستی مسالمت‌آمیز فراهم می‌کند.<
براساس این بیانیه، شرکت‌کنندگان توافق کردند دانشگاه فردوسی مشهد در سال ۲۰۱۸ میزبان این مجمع باشد.<
سومین مجمع علمی دانشگاهی ایران و جهان عرب با حضور ۲۰ عضو عربی و ایرانی مجمع دانشگاه‌های ایران و کشورهای عربی، در پایتخت تونس برگزار شد.
ل.س ۱۳۴۲/ ر.ب ۱۳۴۵