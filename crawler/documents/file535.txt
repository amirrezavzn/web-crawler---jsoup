عملیات عمرانی فاز۲خوابگاه دانشجویان متأهل امام جواد (ع) دانشگاه صنعتی اصفهان آغاز شد - وزارت علوم، تحقیقات و فناوری
به گزارش روابط عمو می وزارت علوم &nbsp;در این مراسم استاندار اصفهان با اشاره به مشکلاتی از قبیل آسیب‌های اجتماعی، بیکاری، کمبود آب و آلودگی‌ها و لزوم مقابله با آن ها؛ وجود خیرین متعدد و منحصر به فرد در اصفهان را از جمله داشته‌های ارزشمند این استان برشمرد و گفت: بیش از 600 خیریه رسمی و ثبت شده فعال و بزرگ در استان اصفهان مشغول فعالیت هستند<span dir="ltr">.<
دکتر زرگرپور، با بیان این که در سال گذشته خیرین مدرسه‌ساز بیش از 70 میلیارد تومان هزینه کرده‌اند، گفت: تا به امروز550 مسجد در نقاط محروم کشور توسط خیران استان اصفهان ساخته شده است و این یک داشته و توانمندی بسیار عظیم برای اصفهان است<span dir="ltr">.<
وی با بیان این که جامعه دانشگاهی استان اصفهان با حضور 330 هزاردانشجو، یکی دیگر ازداشته‌های منحصربه‌فرد این استان محسوب می‌شود، تصریح کرد: شش دانشگاه استان اصفهان در دنیا شهرت دارند و بیش از 150 مرکز آموزش عالی غیر انتفاعی در استان وجود دارد<span dir="ltr">.<
زرگرپور با تأکید بر این که دانشگاه صنعتی اصفهان از نظر رتبه‌بندی‌های ملی و بین‌المللی در استان اصفهان بی‌نظیر است، بیان کرد: در حال حاضر بیش از هشت هزار دانشجوی دکتری در سطح استان اصفهان مشغول به تحصیل هستند که که این ظرفیت در دیگر استان‌های کشور وجود ندارد<span dir="ltr">.<
وی با اشاره به رتبه پایین این استان در آسیب های اجتماعی، بر همکاری نیکوکاران و مسئولان برای کاهش این آسیب‌ها تأکید کرد و افزود: با افتتاح هر مدرسه، دانشگاه‌ و مرکز آموزشی، یک بند زندان بسته می‌شود و برازنده مردم اصفهان این است که آسیب‌های اجتماعی در این استان کاهش یابد<span dir="ltr">.<
استاندار اصفهان با اعلام این که نخستین منطقه ویژه علمی تحقیقاتی کشور در استان در حال افتتاح است، ابراز امیدواری کرد: با بهره برداری از فاز دوم خوابگاه متأهلین امام جواد(علیه السلام) دانشگاه صنعتی اصفهان، بتوان قدم مهمی در تأمین رفاه دانشجویان متأهل در بخش مسکن برداشت<span dir="ltr">.<
رئیس دانشگاه صنعتی اصفهان نیز در این مراسم، با تبریک فرا رسیدن چهلمین سال تأسیس این دانشگاه، به ارایه گزارشی از وضعیت موجود پرداخت و گفت: در چهلمین سال تأسیس دانشگاه صنعتی اصفهان شاهد رشد، بالندگی و پختگی این دانشگاه هستیم<span dir="ltr">.<
دکتر سید محمود مدرس هاشمی با اشاره به فعالیت علمی و پژوهشی قریب به 10 هزار دانشجو و 500 عضو هیئت علمی در رشته های فنی مهندسی، علوم پایه وکشاورزی در دانشگاه صنعتی اصفهان، افزود: حدود نیمی از دانشجویان این دانشگاه در مقاطع تحصیلات تکمیلی مشغول به تحصیل هستند و خوشبختانه در طی 40سال گذشته تأثیرگذاری خوبی در منطقه و کشور داشته ایم<span dir="ltr">.<
وی با تأکید بر افتخارآفرینی 50 هزار دانش آموخته این دانشگاه درکشور، بیان کرد: دانشگاه صنعتی اصفهان تاکنون هزاران مقاله و صدها کتاب علمی به جامعه علمی عرضه نموده و با همکاری در اجرای دو هزار و 300 طرح صنعتی گوناگون، همواره سعی در حل مشکلات مختلف این بخش داشته است<span dir="ltr">.<
مدرس هاشمی، با بیان این که نوآوری، خلاقیت و تجاری سازی فناوری در طول سال‌های گذشته در دستور کار مسئولان دانشگاه صنعتی اصفهان قرار گرفته است، تصریح کرد: این دانشگاه به عنوان یک قطب علم و فناوری در کشور شناخته شده و خوشبختانه در رتبه‌بندی‌های گوناگون وضعیت مناسبی داریم<span dir="ltr">.<
وی با بیان به این که در حوزه آموزش عالی رشد کمی خوبی داشته‌ایم و در دانشگاه صنعتی اصفهان نیز شاهد این رشد مناسب بوده‌ایم، افزود: با وجود این سرمایه انسانی عظیم، همچنان با دانشگاه‌های معتبر دنیا فاصله داریم<span dir="ltr">.<
رئیس دانشگاه صنعتی اصفهان، با مقایسه بودجه این دانشگاه با دانشگاه های معتبر دنیا، گفت: بودجه دانشگاه هاروارد به عنوان دانشگاه اول جهان، هزار برابر بودجه دانشگاه صنعتی اصفهان است و بودجه دانشگاه صدم دنیا نیز 35 برابر دانشگاه ما است<span dir="ltr">.<
وی با تأکید بر این که در سایر نقاط دنیا حدود 25 تا 40 درصد منابع دانشگاه‌ها، توسط خیرین و حامیان علم و پژوهش تأمین می‌شود، اضافه کرد: برای توسعه کمی وکیفی علم و فناوری در کشور نیازمند استفاده از کمک‌های مردمی هستیم<span dir="ltr">.<
مدرس هاشمی با اشاره به این که دانشگاه صنعتی اصفهان 15 سال است که کانون مشاوره ازدواج و خانواده را راه‌اندازی کرده و در این حوزه‌ها مشاوره لازم را به دانشجویان می‌دهد، ادامه داد: در 10 سال گذشته مجموعه خوابگاهی امام جواد (ع) به همت خیران در این دانشگاه به بهره‌برداری رسید که این خوابگاه‌ها در 5 بلوک 24 واحدی و در مجموع 120 واحد مورد بهره‌برداری قرار گرفته و برای دانشجویان متأهل بسیار راه‌گشا بوده است<span dir="ltr">.<
وی، اشتغال، مسکن و ازدواج را سه مشکل اساسی جامعه جوان کنونی کشور دانست و افزود: حل مشکلات با اتکای صرف به بودجه‌های دولتی امکان‌پذیر نیست<span dir="ltr">.&nbsp;&nbsp; <
رئیس دانشگاه صنعتی اصفهان با تأکید بر ضرورت تأمین مسکن برای دانشجویان تحصیلات تکمیلی دانشگاه‌های کشور، گفت: آمار دانشجویان دکترای متأهل در کشور نسبت به پنج سال گذشته کاهش داشته و عدم توانایی در تأمین مسکن در این امر بسیار مؤثر بوده است<span dir="ltr">.<
وی با قدردانی از نقش ویژه حاج حسین رضازاده که محوریت ساخت فاز نخست مجموعه 120 واحدی خوابگاه متأهلین امام جواد(علیه السلام) در دانشگاه صنعتی اصفهان را بر عهده داشت، بیان کرد: فاز دوم این طرح نیز با همت خیرین و محوریت ایشان ساخته خواهد شد و ان‌شاءالله این پروژه کمک مناسبی برای کاهش سن ازدواج در میان دانشجویان و تأمین مسکن آن ها برای رسیدگی به فعالیت های علمی باشد<span dir="ltr">.<
مدرس هاشمی افزود: مجموعه فاز دوم نیز با کمک نیکوکاران و خیرین در 120 واحد به بهره برداری خواهد رسید و دانشجویان متأهل در آن ها ساکن خواهند شد<span dir="ltr">.<
سید حسین رضازاده، نیز در این مراسم، هدف از ساخت این مجموعه را کمک به احیای سنت ازدواج و سنت حسنه وقف عنوان کرد وگفت: با ارزشی که مکتب اسلام برای علم و دانش قائل است، ما نیز باید با فراهم کردن امکانات آسایش و راحتی در تسهیل این موضوع برای دانشجویان نقش آفرینی کنیم.
وی با اشاره عنایت ویژه امام جواد(علیه‌السلام) نسبت به جوانان، به فضای مناسب فرهنگی، مذهبی و اجتماعی مجموعه خوابگاه های امام جواد علیه السلام و ارتقای فضاسازی و زیباسازی فاز دوم این طرح اشاره کرد وگفت: 120 واحد مسکونی 75 متری در مدت 24 ماه با هزینه ای بالغ بر 10 میلیارد تومان به بهره برداری خواهد رسید<span dir="ltr">.<
سید حسین رضازاده، با اشاره به فعالیت‌های بنیاد دانشگاه صنعتی اصفهان برای کمک به اجرای طرح‌های عمرانی توسط خیرین در این دانشگاه، افزود: ساخت این مجموعه یک کار گروهی است که نیازمند همکاری نیکوکاران و مسئولان می باشد<span dir="ltr">.<
وی با بیان این که ساخت این مجموعه یک تجارت ماندگار برای سازندگان آن محسوب خواهد شد، ابراز امیدواری کرد؛ فاز دوم خوابگاه متأهلین امام جواد(علیه السلام) دانشگاه صنعتی اصفهان در مدت زمان کمتری نسبت به فاز اول آن به بهره‌برداری برسد<span dir="ltr">.<
گفتنی است عملیات عمرانی فاز دوم خوابگاه متأهلین امام جواد(ع) دانشگاه صنعتی اصفهان با حضور جمعی از خیرین، استاندار، نماینده مجلس شورای اسلامی، اعضای هیئت رئیسه و جمعی از اعضای هیئت علمی و دانشجویان دانشگاه صنعتی اصفهان، در زمینی به مساحت 20 هزار مترمربع در پنج بلوک با مجموع 120 واحد مسکونی آغاز شد<span dir="ltr">.<