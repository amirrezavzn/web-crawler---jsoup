حضورهیئتی از استادان دانشگاه صنعتی نوشیروانی در دانشگاه کاتماندو نپال - وزارت علوم، تحقیقات و فناوری
به گزارش اداره کل روابط عمومی به نقل از دانشگاه صنعتی نوشیروانی بابل، در این سفر، دکتر مصطفی رحیم نژاد رئیس دفتر همکاری های علمی بین المللی دانشگاه صنعتی نوشیروانی بابل در نشست با هیئت رئیسه دانشگاه کاتماندو، ضمن معرفی دانشگاه صنعتی نوشیروانی بابل و جایگاه آن در رتبه بندی های جهانی و همچنین توصیف امکانات تحقیقاتی موجود، ایجاد زمینه های همکاری مشترک بین دانشگاه ها و مراکز علمی معتبر را گامی موثر در ارتقا سطح علمی و فرهنگی موسسات علمی توصیف کرد.
در این نشست هیئت رئیسه دانشگاه کاتماندو با تقدیر از استادان دانشگاه صنعتی نوشیروانی بابل، آمادگی خود را جهت اعزام دانشجویان در دانشگاه کاتماندو اعلام کردند.
س.س ۱۳۵۱/ ر.ب ۱۳۴۵