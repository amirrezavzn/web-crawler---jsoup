رونمایی از چهار محصول جدید تولید شده توسط شرکت‌‌های دانش‌بنیان استان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری استان مازندران، در حاشیه برگزاری این نمایشگاه با حضور استاندار مازندران و نماینده مردم شهرستان‌های ساری و میاندرود، رئیس پارک علم و فناوری مازندران و دیگر مدیران استانی، از سامانه هوشمند ارجاع نظارت، بویلر آب داغ چگالشی، دستگاه اندازه‌گیری میزان گشودگی دهانه رحم و برنج طارم روشن به نام و یاد شهید احمدی روشن، رونمایی شد.
سامانه هوشمند ارجاع نظارت، در حوزه سازمان نظام مهندسی جهت ارجاع عادلانه نظارت کاربرد دارد. برنج طارم روشن نیز از لحاظ کیفیت (عطر، بو و پخت) همانند طارم بومی است و میزان برداشت آن ۲ برابر طارم بومی و در هر هکتار ۷ تا ۷ و نیم تن است. حوزه کاربرد و بازار هدف این محصول، حوزه کشاورزی، شالیزارهای کشور و در نهایت مصرف‌کننده برنج است.
دستگاه اندازه‌گیری میزان گشودگی دهانه رحم، در امر معاینه توسط پزشک یا ماما، به صورت حرفه‌ای و در امر آموزش برای دانشجوهای پزشکی به صورت مقدماتی مورد استفاده قرار می‌گیرد و برای اندازه‌گیری میزان گشودگی دهانه رحم در زمان زایمان در حوزه پرشکی کاربرد دارد.
بویلر آب داغ چگالشی، نیز از دیگر محصولات جدید تولید شده توسط شرکت‌های دانش بنیان استان مازندران است که در هجدهمین نمایشگاه دستاوردهای پژوهش و فناوری و سومین فن بازار استان رونمایی شد.
ل.م ۵۴/ ر.ب ۴۵