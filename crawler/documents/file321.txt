لزوم پشتیبانی صندوق حمایت از پژوهشگران و فناوران از برنامه های انجمن چاپ - وزارت علوم، تحقیقات و فناوری
به گزارش اداره کل روابط عمومی وزارت علوم وبه نقل از صندوق حمایت از پژوهشگران و فناوران، دکتر نصرت اله ضرغام رئیس این صندوق در این نشست با اشاره به اینکه پژوهشگران و فناوران کشور همواره مورد توجه سیاست‌گذاران کشورمان بوده اند، خاطرنشان کرد: هدف اصلی از تشکیل صندوق حمایت از پژوهشگران و فناوران کشور در واقع ایفای وظایف بنیاد ملی علم در ایران است.<
رئیس بنیاد ملی علم ایران با استقبال از برنامه ها و طرح های انجمن علمی فناوری چاپ ایران برای توسعه همه جانبه صنعت چاپ در کشورافزود: صندوق حمایت از پژوهشگران و فناوران کشور در مدت فعالیت بیش از یک دهه خود اقدام های مؤثری را در حمایت از پژوهشگران و فناوران کشور انجام داده و در حال حاضر این صندوق در بخش های مختلف که مورد نیاز جامعه و کشور است حمایت های خود را انجام می دهد.<
دکتر ضرغام با تاکید بر اینکه حمایت ها از بخش هایی که مورد نیاز جامعه است انجام می شود، خاطرنشان کرد: عمده فعالیت‌های این صندوق در حوزه‌های حمایت از طرح‌های پژوهشی، پسا‌دکتری، ثبت اختراعات، برگزاری همایش ها، کرسی های پژوهشی، پژوهانه (گرنت) و حمایت از ایجاد و توسعه مراکز نوآوری و توسعه نیروی انسانی مورد نیاز بخش های مختلف دانشگاهی و صنعتی انجام می‌گیرد.<
در ادامه این نشست، مهندس بیطرفان رئیس انجمن علمی فناوری چاپ ایران با تشریح اهداف و ماموریت های انجمن گفت: صنعت چاپ، سومین صنعت مهم و اساسی در جهان است و همگان این صنعت را به عنوان یک صنعت مهم و راهبردی به رسمیت می شناسند از طرفی دیگر صنعت چاپ کشور ما تا حد زیادی به شکل سنتی اداره می شود و انتقال دانش نیز به صورت سینه به سینه و نسل به نسل است که این رویه دیگر جوابگوی رشد فزاینده این فناوری نیست و باید تغییر کند.
&nbsp;
س.س ۱۳۵۱/ ر.ب ۱۳۴۵
&nbsp;
&nbsp;
<p>&nbsp;