امکان استفاده از اپلیکیشن راهنمای هجدهمین نمایشگاه هفته پژوهش در تلفن همراه بازدیدکنندگان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر متقی‌طلب درخصوص استفاده از اپلیکیشن نمایشگاهی در نمایشگاه هجدهم هفته پژوهش و فناوری گفت: رصد نیاز مخاطبان در سال‌های گذشته و همچنین تنوع فناوری‌ها‌، استفاده از رسانه‌های نوین برای معرفی کامل و دسترسی آسان مخاطبان به محتوای نمایشگاه ضروری و از سوی دیگر، تغییر ذائقه و کشش تقاضای مخاطبان برای تسهیل و تسریع اطلاع‌رسانی و دسترسی جامع‌تر و هوشمند به اطلاعات نمایشگاه از طریق رسانه‌های نوین خصوصاً اپلیکیش‌های تلفن همراه سبب شد تا طراحی و پیاده‌سازی اولین راهنمای نمایشگاه هفته پژوهش، فناوری و فن بازار را پیگیری و اجرایی شود.
وی با اشاره به حجم وسیع و متنوعی از فناوری‌ها در نمایشگاه تصریح کرد: درخواست و اعلام نیاز مخاطبان و ناممکن بودن معرفی حجم وسیع و متنوعی از فناوری‌ها بدون استفاده از ابزارهای نوین اطلاع‌رسانی منجر به تولید این اپلیکیشن شد تا بتوانیم با آن، امکان دسترسی به نقشه نمایشگاه، اطلاعات شرکت‌ها و اطلاعات فناوری‌ها را دسته‌بندی، تا به آسانی در اختیار مخاطبان قرار گیرد.
دبیر هجدهمین نمایشگاه هفته پژوهش و فناوری افزود: این اپلیکیشن اندرویدی امکان برگزاری جشنواره‌های امتیازی بر اساس مشارکت در نظرسنجی‌ها یا بازدید گسترده‌تر و دقیق‌تر از نمایشگاه را به وجود آورده و در طراحی آن امکان نظر سنجی آن‌لاین نیز گنجانیده شده است.
دکتر متقی طلب در خصوص امکانات راهنمای نمایشگاه هجدهم گفت: نقشه نمایشگاه به صورت آنلاین و با قابلیت ویرایش و به روزرسانی در دسترس بوده و امکان دستیابی به مکان دقیق از طریق اسکن کدهای QR< نصب شده در نقاط مختلف نمایشگاه را به وجود می‌آورد. با استفاده از این تکنولوژی بدون نیاز به اینترنت و جی‌پی‌اس افراد می‌توانند مکان دقیق خود را با اسکن نزدیک‌ترین کد QR< بر روی نقشه پیدا کنند.
رئیس پارک علم و فناوری گیلان با اشاره به مزایای دیگر این اپلیکیشن گفت: در این راهنما، شرکت‌کنندگان می‌توانند به طور آزادانه نظرات و پیشنهادات و انتقادات خود را مطرح و در قالب پرسش‌نامه در نظرسنجی و ارزیابی غرفه داران و فناوران مشارکت کنند.
دکتر متقی طلب در خصوص دسترسی آسان به اطلاعات نمایشگاه ادامه داد: افراد می‌توانند بر اساس موضوع فعالیت، نام موسسات و یا نام و نوع فناوری، اطلاعات خود را در اپلیکیشن جست‌وجو کرده و از مکان دقیق آنها بر روی نقشه مطلع شوند.
وی در خصوص آخرین وضعیت این راهنما گفت: از ابتدای آذر ماه پنل اختصاصی غرفه‌ها در اختیار غرفه‌داران قرار خواهد گرفت تا اطلاعات خود را بروز کنند و طبق برنامه پیش‌بینی شده از ۱۵ آذر ماه اپلیکیشن برای دانلود شرکت‌کنندگان و بازدیدکنندگان منتشر خواهد شد.
ل.م ۵۴/ ر.ب ۱۳۴۵
<p>&nbsp;
<p>&nbsp;