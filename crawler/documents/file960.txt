بهره‌برداری از سامانه و اپلیکیشن نمایشگاهی در فن بازار ۹۶ - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری گیلان، دکتر متقی طلب با بیان اینکه اپلیکیشن نمایشگاهی، از تولیدات شرکت‌های فناور و دانش‌بنیان مستقر در پارک علم و فناوری گیلان است، فلسفه تولید آن را با توجه به نیاز‌های استخراج شده از تجربیات به دست آمده از دوره‌های قبلی نمایشگاه دانست.
وی، جانمایی دقیق در محیط داخلی نمایشگاه، دسترسی آنلاین به اطلاعات شرکت‌کنندگان و فناوری‌ها و نظر‌سنجی را از ویژگی‌های این سامانه برشمرد و افزود: دوره‌های قبلی نمایشگاه، یکی از دغدغه‌های اصلی برای داوری و برنامه‌ریزی، نظرسنجی دقیق، سریع و آسان از مخاطبان بوده که با این اپلیکیشین، روند امور تسهیل و تسریع خواهد شد.
رئیس پارک علم و فناوری گیلان، وسعت و تنوع در فن بازار را از دغدغه‌های مخاطبان این نمایشگاه دانست و تصریح کرد: مخاطبان به دلیل تعدد و تنوع شرکت‌کنندگان و فناوری‌ها نمی‌توانند موفق به مشاهده فناوری‌های مورد نظر خود شوند که با بهره‌برداری از اپلیکیشن جدید، این مشکل تا حد زیادی مرتفع خواهد شد.
دکتر متقی‌طلب خاطرنشان کرد: این اپلیکیشن با امکان نصب بر روی گوشی‌های اندرویدی، علاوه بر جانمایی و راهنمایی مخاطبان بر روی نقشه نمایشگاه، امکان علامت‌گذاری و همچنین دریافت اطلاعات فناوری‌ها و شرکت‌ها را تنها با اسکن کد QR< نصب شده در غرفه میسر می‌کند.
همچنین این اپلیکیشن به زودی بر روی وب‎سایت irantechhub.ir< در دسترس همگان قرار می‌گیرد.
ل.م .۵۴/ ع.ع .۵۷