راهبرد اصلی وزارت علوم، حمایت از توسعه پژوهش در کشور - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر مسعود برومند، رئیس ستاد ملی هفته پژوهش و فناوری اظهار داشت: نامگذاری روزهای هفته ملی پژوهش برای تاکید و تمرکز بر موضوعات مختلف و اثرگذار در بخش های پژوهش و فناوری صورت گرفت و به دلیل اهمیت نهادینه شدن فرهنگ پژوهشگری از دوران مدرسه، اولین روز پژوهش با حضور وزیران علوم و آموزش و پرورش به تجلیل از پژوهش دانش آموزی اختصاص یافت.<
وی افزود: در روز دوم هفته ملی پژوهش و فناوری شاهد افتتاح نمایشگاه دستاوردهای پژوهشی و فن بازار با حضور وزیر علوم و معاون علمی رئیس جمهور بودیم که در این نمایشگاه ۱۹۸ مرکز شامل دانشگاهها، پژوهشگاهها و پارک های علم و فناوری محصولات فناورانه خودرا به نمایش گذاشتند.<
رئیس ستاد ملی هفته پژوهش و فناوری با اشاره به رونمایی از ۶۵ طرح فنی منتخب توسط وزیر علوم و معاون علمی و فناوری رئیس جمهور گفت: در پایان این نمایشگاه ۷۱ قرارداد همکاری بین بخش شرکت های دانش بنیان و سرمایه گذاران اعلام شد که ارزش آن بیش از ۲۰۰ میلیارد تومان بود که سه برابر نمایشگاه سال گذشته است.<
معاون پژوهش و فناوری وزارت علوم برگزاری همایش مدیران ارتباط با صنعت دانشگاهها را از دیگر برنامه های دومین روز هفته ملی پژوهش و فناوری نام برد که طی آن از مجریان ۷ طرح پژوهشی و ۴ وزراتخانه فعال در همکاری با دانشگاهها تجلبل شد.<
وی برگزاری جشنواره تجلیل از صاحبان ایده های برتر را از برنامه های مهم هفته ملی پژوهش و فناوری نام برد که با ثبت نام ۲۸۰۰ ایده برگزار شد و پس از انجام ارزیابی و داوری های مختلف، ده ایده برتر انتخاب شد که از نفر اول در جشنواره امروز تجلیل از پژوهشگران و فناوران برتر تجلیل می شود.<
دکتر برومند ادامه داد: جشنواره‌های استانی هفته پژوهش و فناوری با حمایت استانداران در همه استانهای کشور برگزار شد که امروز از ۴ استاندار که توسط وزارت کشور معرفی شدند به علت نقش مهم در حمایت از پژوهشگران تجلیل می شود.<
وی اظهار داشت: اشتغال ۳۰ هزار نفر در پارک های علم و فناوری و گردش مالی ۳۰۰۰ میلیارد تومانی شرکت های مستقر در این مراکز، ضرورت حمایت بیشتر از این مراکز و پارک های علم و فناوری را دو چندان می کند.
رئیس ستاد ملی پژوهش با اشاره به برگزاری جشنواره پژوهشگران و فناوران کشور به عنوان آخرین برنامه هفته ملی پژوهش از ثبت نام ۳۷۷ محقق در این جشنواره خبر داد که ۲۴۰ پژوهشگر از دانشگاهها و ۴۶ پژوهشگر از دستگاههای اجرایی و در بخش فناوری نیز ۹۱ فناور کاندیدای فناور برتر قرار گرفتند.
در بخش پایانی این جشنواره از ۱۶ پژوهشگر و ۴ فناور برگزیده با اهدای لوح سپاس و جوایزی تجلیل شد.
م.ع ۱۳۶۰/ ع.ع ۱۳۵۷.