طراحی سیستم هاضم تلفیقی دومرحله ای و فازدمایی دردانشگاه فردوسی مشهد - وزارت علوم، تحقیقات و فناوری
به گزارش اداره کل روابط عمومی وزارت علوم، درحال حاضر با افزایش جمعیت و پیشرفت های روزافزون تکنولوژیکی نیاز بشر به مصرف انرژی هر روز افزایش پیدا می کند و در این میان دو مشکل اساسی یعنی آلودگی محیط زیست و پایان پذیری منابع انرژی که عمدتاً سوخت های فسیلی است خود را پررنگ تر نشان می‌دهند. بیشتر کشورها ضایعات شهری را از طریق بازیافت، سوزاندن و یا دفن کردن از بین می‌برند ولی در این روش‌ها از پتانسیل بخش آلی ضایعات برای تولید بهینه انرژی و بازیابی مواد مغذی استفاده نمی‌گردد.
از سوی دیگر حفظ محیط زیست و استفاده مجدد از پساب های صنعتی، شهری و انسانی از اهمیت ویژه‌ای برخوردار است. در سال‌های اخیر آلودگی آب ها در اثر فاضلاب های صنعتی، شهری و غیره و همچنین استانداردهای تخلیه پساب های صنعتی و شهری به محیط زیست که توسط سازمان های ملی و بین‌المللی تعیین شده، به شدت در حال افزایش می‌باشد.<
سعید قنبری مخترع هاضم تلفیقی دومرحله ای و فازدمایی، درخصوص این اختراع گفت: جهت حل تمام مشکلات مربوط به حفظ محیط زیست از جمله دفع، تصفیه و استفاده مجدد پساب ها و پردازش ضایعات جامد در مراکز شهری و صنایع مختلف، لزوم بومی سازی و بهینه سازی هاضم های بی هوازی معمولی، ساخت و بهره برداری تجاری، هاضم بی هوازی دو‌مرحله ای و فاز دمایی پیشنهاد می‌گردد. این امر با استفاده از دو مخزن فولادی دوجداره، دو مخزن به عنوان مخزن تخمیر و دو مخزن دیگر به عنوان مخزن حمام گرم امکان پذیر خواهد بود ولی به دلیل پیچیدگی ساخت، دستگاه دارای قابلیت کنترل دقیق فاکتورهای عملیاتی فرآیند هضم بی‌هوازی از جمله هوابندی کامل، دما، همزن مکانیکی، سرعت همزنی، مدت زمان همزنی، تنظیم <pH< ، سیستم اندازه‌گیری بیوگاز، شاخص‌های اندازه‌گیری ارتفاع مواد، سیستم پشتیبان دما و قابلیت پرتابل بودن را دارا می‌باشد.<
وی از جمله مزایای این سیستم عنوان کرد: از این دستگاه در حجم زیاد استفاده شده و اختلاط به خوبی انجام می‌گیرد، هزینه بهره‌برداری به دلیل حذف مکانیزم‌های پرهزینه، کم است و دارای راندمان تصفیه بالاتر پساب ها و زمان ماند کوتاه‌تری نسبت به هاضم های معمولی بوده و قابلیت تبدیل در مقیاس صنعتی و تجاری را نیز دارا می‌باشد.<
سیستم خودکار اندازه گیری دما و گاز و مجهز به سیستم پشتیبانی دما در صورت از بین رفتن ابزار گرمایی، سیستم اندازه‌گیری بیوگاز و مشعل جهت سوزاندن بیوگاز اضافی، سیستم همزنی با قابلیت برنامه ریزی روزانه، هفتگی و ماهانه، دریچه‌های مجزا جهت تنظیم pH< ، حذف مکانیزم‌های پرهزینه ازجمله پمپ، کاهش حجم راکتور نسبت به هاضم‌های معمولی، تسریع درکنترل، فرآیند و بهبود طراحی، قابلیت مدل‌سازی و تجاری‌سازی و پرتابل بودن سیستم و کنترل pH< در هر مرحله را از ویژگی های این اختراع به شمار می آید.<
وی ازجمله کاربردهای این اختراع را در حوزه های کشاورزی، دامداری، صنعتی به منظور تصفیه پساب و فاضلاب های صنعتی، کشاورزی و همچنین پردازش پسماندهای شهری و کشاورزی اعم از زباله جامد شهری و ضایعات محصولات کشاوزی و دامداری ها همراه با افزایش تولید گاز قابل اشتعال با کمترین زمان ماند دانست.<
ل.س ۱۳۴۲/ ع.ع ۱۳۵۷