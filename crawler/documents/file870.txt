بررسی زمینه همکاری های جدید دانشگاه فردوسی مشهد و دانشگاه‌های عراق - وزارت علوم، تحقیقات و فناوری
به گزارش روابط عمومی وزارت علوم، هیئت دانشگاه فردوسی مشهد در حاشیه مراسم افتتاح دانشگاه وارث الأنبیا با دکترعلی عبدالرزاق وزیر علوم عراق و تنی چند از معاونان و مشاوران وی دیدار کرد.
دراین دیدارها مسئولان وزارت علوم عراق از دانشگاه فردوسی مشهد به دلیل اهتمام به امورعلمی و رفاهی دانشجویان عراقی دردانشگاه فردوسی مشهد تقدیر کردند.
دکترهاشمی نیز با تاکید بر برنامه ویژه دانشگاه فردوسی مشهد برای گسترش روابط علمی دانشگاهی با کشور عراق ابراز امیدواری کرد با حمایت بیش از پیش وزارت علوم عراق این برنامه ها به درستی اجرا شود<span dir="ltr">.<
هیئت دانشگاه فردوسی مشهد دراین سفر پنج روزه با رئیس دانشگاه‌ اسلامی نجف و معاونان وی، رئیس دانشگاه الکفیل و معاون امور علمی و آموزشی دانشگاه آستان مقدس حضرت عباس (ع) دیدار و گفت‌وگو کردند.
همچنین دراین دیدارها هیئت دانشگاه فردوسی مشهد بر آمادگی پذیرش دانشجویان دانشگاه‌های مذکور با شرایط ویژه تاکید کردند<span dir="ltr">. <
در دیدار با دکترعمار السلامی رئیس دانشگاه اسلامی نجف، وی به تجربه مشترک دانشگاه فردوسی و دانشگاه اسلامی نجف در برگزاری دوره مشترک ارشد علوم قرآنی و برگزاری دوره های آموزش زبان فارسی دراین دانشگاه اشاره کرد و خواهان گسترش این برنامه‌ها در بخش‌های دیگر شد<span dir="ltr">. <
دکترصفا موسوی رئیس دانشگاه الکفیل نیز تأسیس نمایندگی مرکز آموزش زبان فارسی به غیرفارسی زبانان دانشگاه فردوسی مشهد در آن دانشگاه و اعزام دو استاد از مرکز فردوسی به نجف در طی دو سال گذشته را بسیار موفق ارزیابی کرد و مرکز آموزش زبان فارسی نجف را به عنوان یکی از مراکز مهم آموزش زبان فارسی در عراق معرفی کرد که به دلیل استقبال از این اقدام، هم اکنون شعبه این مرکز در کربلا نیز افتتاح شده است.
وی ضمن قدردانی از مرکز فردوسی پیشنهاد تاسیس مرکز مشترک پژوهش‌های علمی دانشگاهی میان دو دانشگاه را مطرح کرد<span dir="ltr">. <
همچنین دوطرف بر برگزاری دوره‌های مشترک در بخش‌های مهندسی و علوم پایه تأکید کردند.
دکترعباس دده معاون آموزشی دانشگاه آستان مقدس حضرت عباس (ع) نیز با توجه به تجربه موفق همکاری دانشگاه الکفیل و دانشگاه فردوسی مشهد آمادگی گسترش همکاری‌ها در بخش‌های مختلف آموزشی و علمی را با دانشگاه فردوسی مشهد اعلام کرد<span dir="ltr">.<
گفتنی است بازدید از دانشگاه علوم پزشکی العمید وابسته به آستان مقدس حضرت عباس (ع) و دوره آموزش زبان فارسی نمایندگی مرکز فردوسی در کربلا از دیگر برنامه‌های هیئت دانشگاه فردوسی مشهد بود<span dir="ltr">.<ل.س1342/ع.ع.1357