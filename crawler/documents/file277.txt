پیام رئیس دانشگاه مازندران به مناسبت فرا رسیدن سال تحصیلی جدید - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
ماه مهر شروع فصل جدید کسب علم و دانش است، در دین مبین اسلام کسب علم و دانش از تولد تا مرگ مورد توجه قرار گرفته است. روشنایی چراغ آموزش و پژوهش در نخستین روز مهرماه، بیانگر آغاز دوره‌ای از همت و تلاش در راه علم آموزی و پرورش جویندگان علم و دانش است. شروع ماه مهر با نوای دلنشین صدای قدم های دانشجویان و صوت پر از مهر استادان آمیخته گشته است.
با گرامی داشت دلاوری‌ها و ایستادگی بی‌بدیل ملت غیور ایران در دوران دفاع مقدس، اول مهر و بازگشت شور و نشاط به دانشگاه را در پرتوی از شور و شعف و یادآوری خاطره‌های زیبای دوران طلایی تحصیل به فال نیک می‌گیریم و عظمت حضور و قدوم محبت آمیز ماه مهر را به همه طلایه‌داران علم و معرفت(استادان، کارمندان و دانشجویان) به ویژه دانشجویان ورودی جدید دانشگاه مازندران تبریک می‌گویم. امیدوارم سال تحصیلی جدید، سالی سرشار از نشاط، پیشرفت و موفقیت برای همه ملت ما به وی‍ژه جامعه فرهنگی و آموزشی باشد.
بدون شک تنها با بال هایی از جنس علم و تقوا می توان آسمان سعادت را طی کرد، بر دانش، معرفت و معنویت خویش افزود و به هنرمند آسمان و زمین که منتهای هدف خلقت است، دست یافت.
از خداوند قادر و متعال خواهانم تا در سال تحصیلی جدید که مزین و متبرک به نام سید و سالار آزادگان جهان حضرت حسین بن علی(ع) شده است، در پناه ذات کبریاییش و رهبری داعیانه مقام معظم رهبری و دولت خدمتگزار و با جهد والای همه صاحبان خرد و اندیشه، شاهد سربلندی و عزت روز افزون ایران اسلامی باشیم.
<p>&nbsp;
<p>&nbsp;