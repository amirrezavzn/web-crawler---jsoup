سرپرست وزارت علوم  سه‌شنبه به ایلام می رود - وزارت علوم، تحقیقات و فناوری
&nbsp;
به گزارش روابط عمومی وزارت علوم ، حضور در گلزار شهدای گمنام دانشگاه ایلام، دیدار با نماینده ولی فقیه و امام جمعه &nbsp;و استاندار ایلام، بهره برداری از ساختمان جدید دانشکده علوم کشاورزی دانشگاه ایلام و کلنگ زنی بوستان مرکزی&nbsp; بلوط این دانشگاه در زمینی به مساحت 4/5 هکتار از جمله اهداف حضور دکتر هاشمی در دانشگاه ایلام به شمار می رود.
سرپرست وزارت علوم&nbsp; همچنین در مراسمی با حضور مسئولان استانی و&nbsp; رؤسای دانشگاههای استان، آموزشکده فنی مهندسی و کشاورزی دهلران را به صورت ویدئو کنفرانس بهره برداری و در &nbsp;آیین آغاز سال‌تحصیلی دانشگاه ایلام شرکت می کند.
برگزاری جلسه &nbsp;ستاد مرکزی راهیان نور کشور با حضور مقامات و مسئولان کشوری از جمله سردار علی فضلی از &nbsp;برنامه‌های این سفر است.
&nbsp;&nbsp; همزمان با سفر دکتر هاشمی به ایلام، جلسه ستاد مرکزی اربعین دانشگاهیان با حضور اعضای ملی و استانی در دانشگاه ایلام &nbsp;تشکیل و سیاست‌های وزارت علوم &nbsp;برای مشارکت جامعه دانشگاهی در راهپیمایی بزرگ اربعین&nbsp; تعیین می‌شود.
&nbsp;برگزاری آیین اختتامیه سوگواری ملی اربعین دانشگاهیان &nbsp;و تقدیر از &nbsp;آثار &nbsp;برگزیده &nbsp;دانشجویان از دیگر برنامه های&nbsp; حضور سرپرست وزارت علوم در جمع استادان و دانشجویان دانشگاه ایلام است.
سرپرست وزارت علوم را در این سفر دکترحسین میرزایی، سرپرست معاونت فرهنگی و اجتماعی &nbsp;و جمعی از مدیران این وزارتخانه همراهی می‌کنند.