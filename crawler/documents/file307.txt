حضور معاون امور زنان و خانواده رئیس جمهور دردانشگاه شیراز - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست دکترابراهیم گشتاسبی راد، سرپرست دانشگاه شیراز در سخنانی اظهار داشت: صلح و دوستی جامعه را به آرامش می برد و مشکلات اجتماعی به جامعه آسیب می زند.<
سرپرست دانشگاه شیراز با بیان اینکه جوامع بشری بیش ازپیش نیاز به مدارا و دوستی دارند، خاطرنشان کرد: لازمه جامعه بهشتی مدارا و دوستی است و در جامعه بهشتی همگان با یکدیگر در کمال مدارا و دوستی زندگی می کنند و در مقابل در جامعه جهنمی، دشمنی انسان ها با یکدیگر حرف اول را می زند.<
سرپرست دانشگاه شیراز افزود: متاسفانه بسیاری از نمادها مانند دوعنصر آب و سبزه از جامعه دور شده و مشکلات اجتماعی که به سرعت در حال افزایش است، نگران کننده است.<
دکتر گشتاسبی راد بیان کرد: کودکان و سپس زنان، نخستین قربانیان معضلات اجتماعی هستند و ضروری است که صاحب نظران در خصوص تقویت بنیان خانواده و کاهش آسیب ها راهکاری بیاندیشند.<
سرپرست دانشگاه شیراز با ابراز نگرانی از آمار بالای طلاق در جامعه گفت: این روند افزایشی طلاق و آسیب های اجتماعی برای آینده کشور بسیار خطرناک است و باید برای آن چاره اندیشی عالمانه و محققانه انجام داد.<
مهندس اسماعیل تبادار، استاندار فارس هم در این نشست اظهار داشت: تغییر نگاه به جامعه زنان زمان بر است و باید این فرهنگ توسعه یابد.<
وی با اشاره به اهمیت کانون خانواده در اسلام و نقش مهم زن در این کانون انسان ساز خاطرنشان کرد: امروز آسیب های اجتماعی جامعه را تهدید می کند و بهترین راه مبارزه با این آسیب ها کانون گرم خانواده بوده که نقش زن در ایجاد آن غیرقابل انکار است.<
استاندار فارس افزود: آرامش به عنوان مهم ترین مؤلفه زیست اجتماعی از خانواده به وجود خواهد آمد و جامعه را تحت تأثیر قرار خواهد داد.<
مهندس تبادار ادامه داد: توجه به انجمن هایی که نگاه محققانه به مقوله خانواده و بانوان داشته باشند مهم است چراکه اثرگذاری بسیاری بر جامعه خواهد داشت.<
وی همچنین گفت: زمینه حضور بانوان در عرصه مدیریتی را باید فراهم کرد و شرایط را برای نقش آفرینی بیشتر بانوان در جامعه فراهم می کنیم.<
استاندار فارس گفت: دولت تدبیر و امید برای اصلاح وضعیت تلاش کرده و افق ها در افزایش سهم مدیریت بانوان در جامعه، امیدبخش است.<
وی تصریح کرد: در بحث حمایت از فعالیت های کارآفرینی هیچ تبعیضی وجود ندارد و تلاش می شود تا بیش از پیش، بستر مناسب برای فعایت های اشتغال زا فراهم شود.<
دکتر ابتکار، معاون رئیس جمهور هم در نشست بانوان فرهیخته استان فارس در دانشگاه شیراز اظهار داشت: افزایش اعتبارات برای توجه بیشتر به جامعه زنان کشور همواره مدنظر ما بوده که در این راستا توجه ویژه به بانوان خوداشتغال و سرپرست خانوار در اولویت است.<
وی افزود: در دولت دوازدهم ارتقای خانواده را با بهبود وضعیت زنان با مشارکت تمام دستگاه ها مدنظر قرار داده ایم.<
این مقام مسئول ادامه داد: در برنامه ششم توسعه کشور تکالیف دستگاه ها برای بهبود وضعیت بانوان و خانواده مشخص شده که در حال حاضر این تکالیف به برنامه های مشخص تبدیل شده است.<
معاون رئیس جمهور در امور بانوان و خانواده خاطرنشان کرد: با توجه به ماده ۱۰۱ برنامه ششم توسعه و نگاه متعادل به تمام عرصه ها، درصدد هستیم که فرصت های برابر را در تمام حوزه ها ایجاد کنیم که بخش اعظمی از این فرصت ها مربوط به بانوان است.<
وی، با بیان اینکه رسیدن به وضع مطلوب در جامعه زنان نیازمند آمار دقیق تفکیک جنسیتی است، تصریح کرد: برای بهبود وضعیت زنان و حل مشکلات نیازمند آمار دقیق هستیم تا راهکار مناسب هر مشکل را به دست آوریم.<
دکتر ابتکارگفت: بی گمان سلامت نفس و تلاش بانوان در عرصه اجتماع موجب پیشرفت خواهد شد و ما موارد لازم را در این خصوص ابلاغ کرده ایم.<
وی، اشتغال بانوان در دانشگاه و مدارس را مهم ارزیابی کرد و افزود: یکی از مهم ترین مؤلفه های داشتن انسان و جامعه سالم توجه به دانشگاه و مدارس است و باید ۳۰ درصد اشتغال بانوان در این عرصه ها باشد چراکه نقش آنان در سالم سازی جامعه بی نظیر است.<
وی در پایان با اشاره به مصوبه شورای عالی اداری در حمایت از بانوان نیز گفت: طبق این مصوبه تا پایان کار دولت دوازدهم باید ۳۰ درصد از پست های مدیریتی در اختیار بانوان قرار گیرد.<
دکتر حجازی، مشاور وزیر علوم، تحقیقات و فناوری در امور زنان و خانواده نیز در جمع بانوان فرهیخته و دانشگاهی شیراز گفت: متاسفانه مشاوران امور زنان و خانواده دانشگاه ها در ساختار رسمی جایی ندارند
وی با اشاره به نقش انکار ناپذیر بانوان دانشگاهی در رشد و توسعه علمی کشور، خاطر نشان کرد: علیرغم این تلاش ها، حضور زنان در شوراهای تصمیم گیری بسیار کمرنگ می باشد.<
دکتر حجازی افزود: شورای عتف، مهم ترین ارگان سیاست گذار در حوزه پژوهشی کشور به شمار می رود و از رئیس جمهور به عنوان رئیس شورای عتف درخواست داریم که تعدادی از زنان فرهیخته و توانمند دانشگاهی را در شورای عتف به عضویت درآورد.<
مشاور وزیر علوم، تحقیقات و فناوری در امور زنان و خانواده گفت: نخستین دوره جایزه «زنان در علم» مرداد ماه امسال برگزار شد، اما پس از آن هیچ بازخوردی نداشتیم و امید آن می رود که مسئولان به صورت جدی تر، از توانمندی های بانوان بهره ببرند.<
ل.س ۱۳۴۲/ ر.ب ۱۳۴۵