تلاش می کنیم امسال نیز صد درصد اعتبارات مصوب دانشگاه‌ها  و مراکز آموزش عالی را تخصیص دهیم - وزارت علوم، تحقیقات و فناوری
به گزارش روابط عمومی وزارت علوم، دکتر محمد باقر نوبخت در نشست تخصصی" برنامه و بودجه نظام علم و آموزش عالی کشور" که در دومین روز اجلاس سراسری روسای دانشگاه‌ها، مراکز آموزش عالی، پژوهشگاه ها و پارک های علم و فناوری کشور در پژوهشگاه پلیمر و پتروشیمی ایران برگزار شد تاکید کرد: دانشگاهها و مراکز آموزش عالی باید به گونه‌ای برنامه‌ریزی کنند که تا پنچ سال آینده ارتباط آنها با&nbsp; بودجه دولت به حداقل ممکن کاهش یابد.
وی با اشاره به تعریف‌های مختلف توسعه گفت: سازمان برنامه و بودجه آن تعریف از توسعه را مبنای عمل قرار داده است که در چشم انداز بیست ساله جمهوری اسلامی ایران ویژگیهای آن مطرح شده است و&nbsp; در رسیدن به توسعه&nbsp; بومی مدنظر مسئولان کشور قطعا دانشگاهها و مراکز آموزش عالی نقش اساسی دارند.
دکتر سید ضیاء هاشمی سرپرست وزارت علوم، تحقیقات و فناوری نیز در این نشست تخصصی گفت: دانشگاه‌ها و مراکزپژوهشی کشور آمادگی کامل دارند تا ظرفیت ها و امکانات خود را در خدمت دولت دوازدهم قرار داده و بخشی از راه حل رفع مشکلات کشور باشند.
وی تاکید کرد: موسسات آموزش عالی کشور از رویکردی درونگرا که در آن، تولید مقاله و تربیت نیروی انسانی رکن اصلی است فاصله گرفته و به سوی تولید دانش متناسب با نیازهای روز جامعه در حال تحول هستند.
سرپرست وزارت علوم تاکید کرد: دانشگاه‌ها و مراکز پژوهشی و فناوری کشور نسبت به حل مشکلات اقتصادی، مشکلات صنعت،آسیب های اجتماعی و مسائل زیست محیطی حساس بوده و برای خود مسئولیت اجتماعی قائل هستند&nbsp; و با تمام توان در کنار دولت تدبیر و امور برای رشد و توسعه همه جانبه کشور هستند.
براساس این گزارش، &nbsp;اجلاس سراسری روسای دانشگاه‌ها، مراکز آموزش عالی، پژوهشگاه ها و پارک های علم و فناوری کشور به مدت دو روز از 27 الی28 شهریورماه با شعار " تقویت ارتباط دانشگاه با صنعت و جامعه"&nbsp; در محل پژوهشگاه پلیمر و پتروشیمی ایران برگزار شد &nbsp;که در روز نخست این اجلاس دو روزه نیز، مهندس محمد جواد آذری جهرمی، وزیر ارتباطات و فناوری اطلاعات و حجت الاسلام و المسلمین دکتر سید محمود علوی، وزیر اطلاعات و‌ دکتر برات قبادیان،‌ معاون وزیر صنعت، معدن و تجارت در نشست های تخصصی با روسای دانشگاه‌ها‌ و مراکز آموزش عالی سراسر کشور شرکت کردند و درباره راهکارهای تقویت ارتباط میان دانشگاه با جامعه و صنعت به گفت وگو پرداختند.
همچنین دردومین روز از این اجلاس،&nbsp; دکتر سید ضیاء هاشمی سرپرست وزارت علوم، مهندس بیژن نامدار زنگنه، وزیر نفت، دکتر محمدباقر نوبخت، معاون رییس جمهوری و رییس سازمان برنامه و بودجه و &nbsp;حجت الاسلام والمسلمین محمدیان، رییس نهاد نمایندگی مقام معظم رهبری در دانشگاه ها به طرح دیدگاههای خود پرداختند.
گفتنی است روسای دانشگاه‌ها و مسئولان مراکز پژوهشی و فناوری کشور نیز به تناسب نشست‌های تخصصی مختلف و در طول برگزاری اجلاس نظرات و سوالات خودرا مطرح کردند.
&nbsp;