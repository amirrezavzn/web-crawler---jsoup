ارتقای سطح پارک علم و فناوری این استان از سطح ۳ به ۲ - وزارت علوم، تحقیقات و فناوری
به گزارش اداره کل روابط عمومی وزارت علوم به نقل پارک علم و فناوری چهارمحال و بختیاری، دکتر پیرعلی اظهار داشت: پارک علم و فناوری چهارمحال و بختیاری با نظر کارگروه نظارت و ارزیابی پارک‌های علم و فناوری و مراکز رشد و با توجه به عملکرد پارک علم و فناوری استان در چند سال گذشته شرایط ارتقا به سطح ۲ را کسب کرده است.
وی افزود: توسعه فعالیت‌های مرکز رشد واحدهای فناور و مراکز نوآوری، توسعه فعالیت‌های حوزه فناوری و کسب و کارهای نوین، داشتن طرح جامع عمرانی، داشتن برنامه مدون و عملیاتی توسعه فناوری درزمینهٔ آمایش سرزمین و نقش منطقه‌ای پارک در گسترش اقتصاد دانش‌بنیان، از مهم‌ترین شاخص‌های ارتقا محسوب می‌شوند.
در حال حاضر ۱۲۰ شرکت فناور و دانش‌بنیان و هسته فناور در پارک علم و فناوری استان چهارمحال و بختیاری مستقر هستند که با گردش مالی بیش از ۷۰۰ میلیارد ریال زمینه اشتغال ۷۳۶ نفر از فارغ‌التحصیلان دانشگاهی را فراهم کرده‌اند.
ل.م ۵۴/ ر.ب ۴۵