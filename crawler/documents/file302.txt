دکتر سالار آملی : سند جامع همکاری علمی،  فرهنگی و آموزشی  ایران و افغانستان تصویب شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر حسین سالار آملی، قائم‌مقام وزیر علوم در امور بین‌الملل که ریاست کمیته علمی فرهنگی مشترک ایران و افغانستان را برعهده داشت، اظهار داشت: این کمیته با حضور تعدادی از مسئولان ایرانی از دستگاههای مختلف و سفیر ایران در افغانستان برگزار شد و سند همکاری های جامع دو کشوردر زمینه علمی، آموزشی و فرهنگی به تصویب رسید.
رییس مرکز همکاری های علمی بین المللی وزارت علوم با تجلیل از دیدگاههای مثبت آقای باوری سرپرست وزارت اطلاعات و فرهنگ افغانستان و رییس هیات افغانی کمیته، اظهار داشت: در کنار تهیه سند جامع همکاری های علمی، آموزشی و فرهنگی، چارچوب برنامه های عملیاتی همکاریهای دوجانبه نیز به تایید رسید که نقشه راه اجرای سند اصلی است.
بهرامی سفیر ایران در افغانستان نیز در خصوص این نشست گفت: کمیته علمی فرهنگی و آموزشی یکی از موفق ترین کمیته های ششگانه ایران و افغانستان است که بعنوان اولین کمیته توانست کار خود را در دو نشست به پایان برساند.
براساس این گزارش، در سند همکاریهای علمی آموزشی و فرهنگی ایران و افغانستان که به تصویب طرفین رسید؛ زمینه های همکاری های دو طرف در حوزه های آموزش عالی، بهداشت و درمان، فرهنگی و هنری، آموزش و پرورش و میراث فرهنگی مشخص شد.م.ع ۱۳۶۰/ ع.ع ۱۳۵۷