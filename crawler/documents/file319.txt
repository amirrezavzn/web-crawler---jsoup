جلسه هیئت رئیسه فدراسیون ملی ورزش های دانشگاهی برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامی در این نشست با ابراز خرسندی از حضور اعضای هیئت رئیسه فدراسیون ملی ورزش های دانشگاهی و تقدیر از موفقیت های کسب شده اظهار داشت: اولین کاری که باید انجام شود هماهنگی بین کلیه دستگاه های اجرایی در امر ورزش است و باید از تمامی ظرفیت های بخش های مختلف برای این امر استفاده و این ظرفیت ها را در جهت توسعه ورزش دانشگاهی افزایش بدهیم.<
وزیر علوم افزود: امیدوارم با تدوین و اجرای دقیق و درست برنامه ها شاهد حضوری پر رنگ تر و موفقیت‌های بیشتر دانشجویان ورزشکار در میدان های مختلف ورزشی، به ویژه مسابقات بین المللی باشیم.<
وی افزود: علاوه بر جایگاه ورزش قهرمانی باید به ورزش همگانی نیز اهمیت زیادی بدهیم چون قشر وسیعی از دانشجویان را در برمی گیرد و یکی از کارهای که باید روی آن تمرکز ویژه داشته باشید ورزش بانوان و افزایش سرانه ورزشی دانشگاه ها است.
دکتر غلامی در پایان تصریح کرد: فدراسیون ملی ورزش های دانشگاهی همواره مورد حمایت وزارت علوم بوده و امیدوارم که حمایت سایر بخش ها نیز همانند گذشته از این فدراسیون ادامه داشته باشد تا شاهد موفقیت های بیشتر جوانان و خصوصاً دانشجویان باشیم.<
در ادامه این نشست، دکتر صدیقی، معاون وزیر علوم و رئیس سازمان امور دانشجویان نیز گزارشی از وضعیت ورزش دانشگاهی را بیان کرد و گفت: یکی از نقاط قوت ورزش دانشگاهی در دولت تدبیر و امید، حضور موفق در رویدادهای بین المللی و نتایج درخشان در دو یونیورسیاد دانشجویی که موفق به کسب نتایج ارزشمند برای کشور شده است.<
&nbsp;
سپس دکترمحمدرضا دهخدا، رئیس فدراسیون ملی ورزش های دانشگاهی گزارشی از کارهای انجام شده و برنامه های فدراسیون و گزارشی از رقابت های یونیورسیاد دانشجویان جهان و نتایج کسب شده ارائه داد.
وی تداوم این موفقیت ها را در حمایت تمامی دستگاه های مسئول در این عرصه دانست و خواستار تشکیل شورای عالی ورزش دانشگاه ها شد.<
س.س ۱۳۵۱/ ر.ب ۱۳۴۵