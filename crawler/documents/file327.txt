افتخارآفرینی دانش آموخته رشته طراحی صنعتی درجشنواره ملی هفته جواهر تهران (۱۳۹۶) - وزارت علوم، تحقیقات و فناوری
به گزارش اداره کل روابط عمومی وزارت علوم، هفته طراحی جواهر تهران اولین حرکت گسترده دانشجویی در زمینه معرفی بهتر گرایش طراحی زیورآلات به جامعه دانشجویی و صاحبان مشاغل و صنایع کشور به حساب می آید که دور نخست آن به همت انجمن علمی طراحی صنعتی و گروه مستقل طراحی صنعتی پردیس هنرهای زیبا دانشگاه تهران، بهمن ماه ۱۳۹۴ در پردیس هنرهای زیبای دانشگاه تهران برگزارشد و با استقبال خوب علاقه‌مندان این گرایش از طراحی صنعتی مواجه شد.<
ازاهداف برگزاری این جشنواره می‌توان به ایجاد زیرساخت برای تاسیس رشته طراحی جواهر، آماده سازی دانشجویان و علاقه‌مندان برای ورود به این حرفه، ایجاد بستر مناسب برای ارتباط دانشگاه با صنف طلا و جواهر و دعوت از صاحبان مشاغل و صنایع برای ترویج کارآفرینی و جذب طراحان خلاق و مولف برای توسعه زیر ساخت‌های آموزش و انتقال تجربه به علاقمندان این حوزه، نام برد.<
اما دومین دوره از دوسالانه جشنواره ملی هفته طراحی جواهر تهران در مهرماه سال ۱۳۹۶، باهدف تقریب حوزه های مرتبطی چون هنرهای تجسمی و صنایع دستی با دانش طراحی، توسط انجمن‌های علمی دانشجویی طراحی صنعتی، مجسمه سازی و گرافیک پردیس هنرهای زیبای دانشگاه تهران، با حمایت معاونت کل فرهنگی دانشگاه و معاونت فرهنگی پردیس هنرهای زیبا و با حضور طراحان، استادان برجسته و فعالان حوزه طلا و جواهر کشور در پردیس هنرهای زیبا، طی مراسمی با حضور دبیرعلمی این جریان دکترمریم خلیلی مدیرگروه رشته طراحی صنعتی دانشگاه تهران و ذوالقدر نماینده تهران و عضو کمیسیون فرهنگی مجلس شورای اسلامی افتتاح شد.<
در طی این هفته علاوه بر برگزاری کارگاه‌های تخصصی و نشست های مرتبط با طراحی زیورآلات، نمایشگاهی از آثار منتخبان این دوره در نگارخانه تهران برپا شد که ۴۲ اثر از میان ۲۷۰ اثر ارسالی در دو بخش دانشجویی و حرفه ای را شامل می شد.<
همچنین درمراسم اختتامیه این دوره با تقدیر از نفرات برگزیده با حضور دکتر اژدری (هیئت علمی طراحی صنعتی و عضو کمیته سیاستگذاری هفته طراحی جواهر تهران) دبیراجرایی مریم زارع و جمشید امامی به نمایندگی از هیئت پنج نفره داوران گرانقدر این دوره (استاد عبدالناصر گیو، دکترمریم خلیلی، روح الله شمسی زاده، بنفشه همتی) و همچنین حامیان این رویداد، تعداد ۱۳ اثر در بخش های دانشجویی، حرفه ای معرفی شد.<
ل.س ۱۳۴۲/ ر.ب ۱۳۴۵