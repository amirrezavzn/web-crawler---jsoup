همکاری‌های علمی دانشگاه یزد و دانشگاه گرونوبل فرانسه گسترش می‌یابد - وزارت علوم، تحقیقات و فناوری
به گزارش اداره کل روابط عمومی وزارت علوم، در جلسه نخست که با حضور مدیران مرکز کراتر دانشگاه گرونوبل و دکتر عباسی هرفته رئیس پژوهشکده معماری بومی دانشگاه یزد برگزار شد، آینده روابط دو دانشگاه و سیاست‌های کلان و نحوه همکاری‌های آتی مورد بحث و تبادل نظر قرارگرفت.
در جلسه دوم که کارشناسان معماری خاک دانشگاه گرونوبل نیزحضور داشتند، سه طرح پژوهشی مشترک بررسی شد. این طرح ها که با محوریت تدوام و توسعه معماری خاک با همکاری سازمان میراث فرهنگی کشور، پایگاه پژوهشی میراث فرهنگی یزد، پژوهشکده معماری بومی دانشگاه یزد و مرکز معماری خاک دانشگاه گرونوبل در حال انجام است، در راستای ثبت جهانی یزد و احیا و روزآمدکردن معماری گلین در یزد تعریف شده است.
رابطه دانشکده هنر ومعماری دانشگاه یزد و دانشگاه گرونوبل فرانسه سابقه ای نزدیک به ۱۵ سال دارد و سابقه خوبی در تبادل استاد، دانشجو و برگزاری کارگاه‌های مشترک بین دو دانشگاه وجود دارد. مرکز معماری خاک کراتر از جمله مراکز مورد وثوق یونسکو است که نقش مهمی در فرآیند ثبت جهانی یزد نیز داشته است. پژوهشکده معماری بومی دانشگاه یزد در خلال همکاری با این مرکز تحقیقاتی، موفق به اخذ کرسی یونسکو شده است.
ل. م. ۱۳۵۴/ ع.ع ۱۳۵۷
<p>&nbsp;
<p>&nbsp;