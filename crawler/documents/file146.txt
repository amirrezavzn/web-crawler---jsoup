گسترش همکاری های دوجانبه دانشگاه فردوسی مشهد و دانشگاه فدرال کازان روسیه - وزارت علوم، تحقیقات و فناوری
به گزارش اداره کل روابط عمومی وزارت علوم، پس از امضای برنامه اجرایی همکاری های دوجانبه میان دانشگاه فردوسی مشهد و دانشگاه فدرال کازان روسیه در فروردین سال جاری، ۱۴ تن از اعضای هیئت علمی دانشگاه فردوسی مشهد از گروه های زبان و ادبیات روسی، زبان و ادبیات فارسی، ریاضی، روان شناسی، مهندسی کامپیوتر، فیزیک، شیمی و نفت دانشگاه به سرپرستی دکترموذن زاده مسئول میز روسیه دانشگاه فردوسی مشهد از دانشگاه فدرال کازان بازدید کردند.<
دراین سفر سه روزه هریک از اعضای هیئت اعزامی با همکاران حوزه تخصصی خود ملاقات کرده و از آزمایشگاه ها و تجهیزات گروه و نیز از کلاس های درس بازدید کردند.<
در ادامه حضور هیئت دانشگاه فردوسی مشهد، فعالیت هاو پروژه های علمی- تحقیقاتی مشترک مورد بحث و بررسی قرار گرفت و در پایان پس از توافق بر روی موضوعات مورد علاقه دو طرف، تفاهم نامه مقدماتی همکاری های آتی امضا شد.<
ل.س ۴۲/ ر.ب ۴۵