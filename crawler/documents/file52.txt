دکتر احمد رضی در جایگاه ریاست دانشگاه گیلان ابقاء شد - وزارت علوم، تحقیقات و فناوری
<p style="text-align:justify;">به گزارش اداره کل روابط عمومی وزارت علوم، متن حکم انتصاب دکتر رضی به شرح زیر است:<br> جناب آقای دکتر احمد رضی<br> با سلام؛<br> ضمن قدردانی و تشکر از خدمات ارزنده‌تان و براساس تبصره ۱ ماده ۴ آیین نامه جامع مدیریت دانشگاه ها و موسسات آموزش عالی، پژوهشی و فناوری برای به مدت چهار سال به ریاست دانشگاه گیلان منصوب می شوید.<br> امیدوارم با سعی و اهتمام جنابعالی و بر اساس اهداف و سیاست های دولت تدبیر و امید و برنامه های تقدیم شده به مجلس شورای اسلامی و بهره مندی از تجربه های مفید استادان، محققان و کارشناسان محترم و جلب مشارکت دانشگاهیان و دانشجویان عزیز و هم‌فکری با سایر مسئولان دانشگاهی برای اعتلای نظام آموزش عالی کشور گام های موثری بردارید.<br> انتظار می رود با رعایت منشور اخلاقی دولت تدبیر و امید و حفظ بیت المال و اعمال سیاست های موثر صرفه جویی در هزینه ها، پرهیز از تجمل گرایی، تقویت نظم و انضباط و قانونمندی و ارتقای علمی و فرهنگی و اجتماعی آن دانشگاه و با اتکال به خداوند متعال نهایت کوشش و اهتمام خویش را به کار برید.