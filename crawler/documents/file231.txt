در جمع دانشمندان یک درصد پر استناد دنیا قرارگرفتند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه ارومیه، نتایج جدید رتبه‌بندی دانشمندان، دانشگاه‌ها و مراکز تحقیقاتی برتر در نظام رتبه‌بندی ESI< ( Essential Science Indicators< ) نشان می‌دهد به ترتیب دکترچنگیز قبادی، دکترجواد نوری نیا و دکترقادر رضا زاده از دانشکده های برق و کامپیوتر و فنی و مهندسی در فهرست پژوهشگران یک درصد پراستناد جمهوری اسلامی ایران در سطح بین المللی بر اساس پایگاه شاخص های اساسی علم (ISI-ESI)< قرار گرفته اند.<
در پایگاه شاخص‌های اساسی علم که نویسندگان یک درصد برتر دنیا نیز از طریق آن شناسایی و معرفی می‌شوند محققان براساس تعداد استنادهای دریافتی مقالات آنها در رشته‌های ۲۲ گانه علم، مرتب‌سازی می‌شوند و یک درصد آنها تحت عنوان دانشمندان یک درصد برتر انتخاب می‌شوند.<
دکترقبادی و دکترنوری نیا عضو هیئت علمی گروه مهندسی برق - مخابرات و دکتررضازاده عضو هیئت علمی گروه مهندسی مکانیک هستند که هر کدام تاکنون بیش از ۸۰ مقاله در ژورنال‌های منتشر کرده اندد و استنادهای بسیاری به مقالات آنها شده است.<
ل.س ۱۳۴۲/ ر.ب ۱۳۴۵