مطالعه خاک‌های لس ایران برای یافتن میزان خشکسالی آسیای میانه مهم است - وزارت علوم، تحقیقات و فناوری
به گزارش اداره کل روابط عمومی وزارت علوم، پروفسور فاهو چن «در خصوص تغییرات اقلیمی فلات تبت» اظهار داشت: به دلیل قرار گرفتن بخشی از جاده ابریشم در خاک ایران، در دانشگاه لانژو چین، در حال تدوین برنامه ۵ سال مطالعاتی هستیم تا منابع ارزشمند لس و میزان حاصل خیزی خاک‌های لسی گرگان را مورد بررسی قرار دهیم.
وی با بیان اینکه مدیریت صحیح استفاده و بهره‌برداری از خاک‌های لسی می تواند در زندگی آینده بشر تاثیر داشته باشد یادآور شد: ضخیم‌ترین منابع خاک‌های لسی جهان، در کشور چین وجود دارد.
در ادامه دکتر کیانی دبیر اجرایی همایش بین المللی لس گفت: لس، ریزگردها و تغییر اقلیم، کاربردها و استعدادهای خ ک های لسی، روش ها وابزارهای مطالعه لس از موضوع های مورد بحث در این همایش است.
وی با بیان اینکه بازدید از پایگاه‌های مطالعاتی لس استان‌های گلستان و مازندران برای محققانی که از داخل و خارج از کشور در این همایش حضور دارند، برنامه‌ریزی شده است افزود: همچنین بازدید از مناطق خالد نبی (ع)، مبارک آباد، آق امام و گچی شو، تالاب آلماگل، مناطق آق بند و گنبدکاووس و خاک‌های منطقه جنگلی النگدره، سعدآباد و نکا نیز پیش بینی شده است.
یک درصد از منابع لس جهان در ایران است و بیشترین لس‌های ایران نیز در استان گلستان است.
ل.م. ۱۳۵۴/ ر.ب ۱۳۴۵
&nbsp;