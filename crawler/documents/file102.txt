تاسیس دانشگاه سازمان اقتصادی کشورهای اسلامی، «D۸» در همدان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر سالار آملی اظهار داشت: در بیانیه پایانی اجلاس سران سازمان اقتصادی کشورهای اسلامی که در استانبول برگزارشد؛ بر ایجاد دانشگاه سازمان اقتصادی کشورهای اسلامی، «D8<» در همدان، تاکید شده است.
وی افزود: در این بیانیه با ابراز خرسندی از ابتکار جمهوری اسلامی ایران برای ایجاد دانشگاه سازمان «D8<» وابسته به دانشگاه همدان، از جمهوری اسلامی ایران خواسته شده است تا روش‌های کاری این دانشگاه را تعیین کرده و کشورهای عضو را برای توسعه منابع انسانی خود با استفاده از امکانات این دانشگاه یاری کند.
براساس این گزارش، مسئولان وزارت علوم و دانشگاه بوعلی سینای همدان از دو سال پیش پیگیر ایجاد دانشگاه سازمان اقتصادی کشورهای اسلامی، موسوم به «D8<» در همدان بوده‌اند و هم اکنون این دانشگاه موافقت اصولی خودرا از شورای گسترش آموزش عالی دریافت کرده است و اساسنامه آن تایید اولیه مرکز همکاری‌های علمی و بین المللی وزارت علوم و وزارت امور خارجه را داشته و آمادگی دارد از ترم اول سال تحصیلی ۹۷-۱۳۹۶ دانشجو پذیرش کند.
سازمان اقتصادی کشورهای اسلامی، با عضویت هشت کشور ایران، ترکیه، بنگلادش، مالزی، اندونزی، مصر، پاکستان و نیجریه تاسیس شده است.م.ع ۱۳۶۰/ ا.ب ۱۳۵۱
&nbsp;
&nbsp;