معاون آموزشی دانشگاه جامع علمی کاربردی از رونمایی سامانه جدید هم‌آوا خبر داد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر اخوان در چهارمین جلسه کمیته منتخب شورای آموزشی دانشگاه جامع علمی کاربردی در سال ۹۶ که با هدف رسیدگی به مشکلات دانشجویان مراکز آموزشی دانشگاه جامع علمی کاربردی برگزار شد با اعلام این خبر گفت: این سامانه جهت بهبود بخشیدن و بالا بردن کیفیت آموزشی مطلوب راه اندازی می‌شود.
معاون آموزش دانشگاه جامع علمی کاربردی بیان کرد: به تمامی موارد ارسال شده از سوی مراکز علمی کاربردی رسیدگی و پس از بررسی لازم آرای نهایی صادر خواهد شد.
همچنین در این جلسه تصمیمات مطلوبی جهت رفاه حال دانشجویان مدافع حرم در مقاطع حضوری و غیر حضوری گرفته شد.
این جلسه با حضور دکتر اخوان معاون آموزش، دکتر فرهودی مشاور عالی رئیس، دکتر شمس مدیر کل دفتر نظارت و ارزیابی، دکتر شمشادی مدیر کل خدمات آموزشی دانشگاه جامع علمی کاربردی کشور و دیگر اعضای این کمیته برگزار شد.
ل. م. ۱۳۵۴/ ع.ع ۱۳۵۷