دریافت بیش از ۱۷۰ اختراع، ایده و نوآوری در اولین فستیوال نوآوری صنعت تجهیزات ورزشی و توانبخشی - وزارت علوم، تحقیقات و فناوری
به گزارش روابط عمومی پژوهشگاه علوم ورزشی، پس از فراخوان اولین فستیوال بازار دارایی فکری در حوزه ایده‌ها، نوآوری‌ها و اختراعات صنعت تجهیزات ورزشی و توانبخشی با محورهای: ابزارهای تمرینی و کمک تمرینی رشته‌های ورزشی، بیومکانیک، مهندسی و فناوری ورزشی، تجهیزات آزمایشگاهی علوم ورزشی، تجهیزات توانبخشی ورزشی، شبیه‌سازهای ورزشی و مهندسی پزشکی که تا تاریخ 18 شهریورماه آخرین‌مهلت ارسال اختراعات به دبیرخانه این جشنواره اعلام‌شده بود، با استقبال کم‌نظیر متخصصان، دانشجویان و علاقه‌مندان حوزه فناوری‌های ورزشی و توانبخشی مواجه شد و بیش از 170 اختراع و نوآوری توسط دبیرخانه جشنواره دریافت شد است.
تمامی طرح‌های دریافتی توسط دبیرخانه فستیوال در دست داوری تخصصی علمی و اقتصادی (از منظر قابلیت ساخت و تجاری‌سازی) می‌باشد تا درنهایت طرح‌های منتخب در روز برگزاری فستیوال در 30 مهرماه ارائه شوند. گفتنی است زمان اعلام نتایج نهایی و طرح‌های منتخب 15 مهرماه می‌باشد.
&nbsp;شایان‌ذکر است اولین فستیوال نوآوری صنعت تجهیزات ورزشی و توانبخشی توسط پژوهشگاه علوم ورزشی وزارت علوم، تحقیقات و فناوری با همکاری مرکز فن‌ بازار ملی ایران (پارک فناوری پردیس)، &nbsp;شرکت فرابورس ایران، شرکت خدمات نوآوری بومرنگ و با حمایت معاونت علمی و فناوری ریاست‌جمهوری مهرماه سال جاری با شعار &nbsp;بستری برای تجاری‌سازی و فرصتی برای سرمایه‌گذاری» برگزار می‌شود.
متقاضیان می‌توانند برای کسب اطلاعات بیشتر در این خصوص به سایت فستیوال مراجعه نموده و یا با شماره‌ تلفن‌های 88747884 و 88529123 داخلی (412 یا 416) تماس حاصل نمایند..