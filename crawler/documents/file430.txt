امضای قرارداد اعطای دکترای مشترک توسط دانشگاه الزهرا(س) و دانشگاه گرونینگن هلند - وزارت علوم، تحقیقات و فناوری
به گزارش اداره کل روابط عمومی وزارت علوم، در پی این قرارداد دانشجو پس از گذراندن دوره دکتری در دانشگاه الزهرا و گرونینگن و انجام دفاعیه دکتری در هر دو دانشگاه با حضور استادان راهنما و مشاور هر دو دانشگاه به نامبرده دو مدرک توسط دو دانشگاه اعطا خواهد شد.
دانشگاه گرونینگن در شهر گرونینگن هلند واقع شده و در سال ۱۶۱۴ تاسیس شده و یکی از قدیمی ترین و بزرگ ترین دانشگاه های هلند است.<
دانشگاه گرونینگن دارای ۱۰ دانشکده، ۹ مرکز تحصیلات تکمیلی و ۲۷ مرکز پژوهشی و بیش از ۱۷۵ رشته تحصیلی مختلف است. این دانشگاه جزو ۳ دانشگاه برتر پژوهشی در اروپا در زمینه اکولوژی، علم مواد، شیمی و ستاره شناسی است.<
همچنین سایر زمینه های پژوهشی مطرح این دانشگاه شامل: علوم ذرات، فیزیک، بیولوژی مولکولی، میکروب شناسی، علوم پزشکی، مغز و اعصاب، جامه شناسی، فلسفه، خداشناسی، باستان شناسی و هنر هستند. دانشگاه گرونینگن، هر سال بیش از ۵۰۰۰ نشریه علمی چاپ می کند و سالانه حدود ۲۶۰ دانشجوی دکترا ازاین دانشگاه فارغ التحصیل می شوند.<
ل.س ۱۳۴۲/ ر.ب ۱۳۴۵