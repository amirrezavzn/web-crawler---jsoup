دکتر امید: امسال ۲۰۰ میلیارد ریال برای توسعه دانشگاه تخصیص یافت - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر امید در این مراسم که با حضور دکتر سید ضیاء هاشمی، سرپرست وزارت علوم، تحقیقات و فناوری، دکتر مسعود پزشکیان، نایب رییس و جمعی از نمایندگان مجلس شورای اسلامی در محل سالن اجلاس سران برگزار شد، اظهار داشت: دانشگاه جامع علمی کاربردی با رویکرد مهارت‌آموزی و کارآفرینی که لازمه تحقق اقتصاد مقاومتی است، سعی در مهارت‌آموزی و تربیت نیروی کاردان و متخصص برای دانشجویان و اشتغال‌زایی برای فارغ التحصیل خود دارد.<
وی با بیان اینکه بیست و پنج سال از تاسیس دانشگاه علمی کاربردی گذشته است و بنیان‌گذاران این دانشگاه اهداف بلندی را برای دانشگاه پیش‌بینی کرده و اساسنامه کاملی برای آن تصویب کردند، افزود: قبل از من هفت نفر سکان دار هدایت دانشگاه علمی کاربردی بودند و در حال حاضر این دانشگاه با در اختیار داشتن ۷۵۰ مرکز علمی کاربردی در ۳۱ استان کشور و ۸۰۰ رشته تخصصی، دانشجویان مهارتی تربیت می‌کند.<
دکتر امید، آموزش حدود ۳۰ درصد دانشجوی مهارتی تا پایان برنامه ششم توسعه را یکی از اهداف آموزش عالی توصیف کرد و گفت: بر اساس این قانون باید تا سال ۱۳۹۹ تعداد ۱ میلیون و ۲۰۰ هزار نفر دانشجوی مهارتی در کشور داشته باشیم و بر اساس همین قانون باید در حال حاضر ما بیش از ۷۰۰ هزار دانشجوی مهارتی در کشور داشته باشیم که متاسفانه این هدف تاکنون محقق نشده است.<
وی با تاکید بر اینکه مراکز علمی کاربردی در کشور نیازمند حمایت و کمک هستند گفت: باید اقدامات فرهنگی برای گرایش دانش‌آموزان به حوزه‌های مهارتی افزایش یابد، خاطرنشان کرد: ظرفیت پذیرش دانشجو در دانشگاه علمی کاربردی برای سال جاری ۵۵۰ هزار دانشجو بود که تنها ۱۵۰ هزار نفر در این دانشگاه پذیرش شدند و متاسفانه بیشتر افراد به سمت دوره‌هایی که مدرک راحت‌تر می‌دهند، هدایت می‌شوند.<
رئیس دانشگاه علمی کاربردی، با بیان اینکه بالغ بر ۶۰۰ برنامه تک درس و تک‌پودمانی در این دانشگاه وجود دارد گفت: در حال حاضر در ۸۰۰ برنامه درسی دانشجو پذیرش می‌کنیم که باید رشته‌های این دانشگاه بر اساس نیازهای موجود تصویب شوند چرا که راهکار دانشگاه این است که بر اساس نیازهای کشور دانشجو پذیرش می کند.<
وی خاطرنشان کرد: در سال جاری ۲۰۰ میلیارد تومان اعتبار به برای کمک به مراکز علمی کاربردی در نظر گرفته شده و امسال همه مراکز علمی کاربردی صاحب اساسنامه خواهند شد.<
&nbsp;
<strong>اختصاص ۴ هزار میلیارد تومان برای نوسازی تجهیزات دانشگاه‌ها</strong>
دکتر محمد مهدی زاهدی، رئیس کمیسیون آموزش و تحقیقات مجلس شورای اسلامی نیز در این آئین از اختصاص ۴ هزار میلیارد تومان برای نوسازی تجهیزات دانشگاه‌ها خبرداد و گفت: ۲۰۰ میلیارد تومان از این مبلغ به دانشگاه علمی کاربردی اختصاص می‌یابد.<
به گزارش اداره کل روابط عمومی وزارت علوم به نقل از ایسنا، وی توجه به آموزش‌های مهارتی را یکی از بندهای مهم برنامه ششم توسعه برشمرد و گفت: در این برنامه، دانشگاه جامع علمی کاربردی در کنار سایر دانشگاه‌های بزرگ کشور موظف شده به آموزش‌های مهارتی به عنوان یکی از ماموریت‌های اصلی توجه کند و این دانشگاه نیز باید در کنار سایر دانشگاه‌ها بتواند واحدهای خود را راه‌اندازی کند و در راستای این ماموریت حرکت کند.<
دکتر زاهدی تصریح کرد: انتظارمان از دانشگاه علمی کاربردی اینکه است که کیفیت آموزشی خود را بالا ببرد و بر اساس نیازهای کشور دانشجو جذب کند و ما موافق این نیستیم که رشته‌های دانشگاهی ثابت و پایدار باشند و باید در این زمینه به روز رسانی صورت بگیرد.<
&nbsp;
<strong>دانشگاه‌ها باید بر اساس نیاز جامعه دانشجو تربیت کنند</strong>
در این آئین، دکتر مسعود پزشکیان نائب رئیس مجلس شورای اسلامی گفت: دانشگاه‌ها باید علمی و کاربردی باشند و براساس نیاز جامعه و مشکلات موجود دانشجو تربیت کند. ضرورت دارد دانشگاه‌ها با مدیریت و سازماندهی کار تیمی، بتوانند مشکلات را حل کنند.<
به گفته وی، جوانان نیاز به مهارت‌آموزی دارند و مراکز آموزشی باید در این جهت حرکت کنند.<
همچنین در این آئین، تمبر گرامیداشت ربع قرن فعالیت دانشگاه جامع علمی-کاربردی رونمایی شد.<
رونمایی از دستاوردهای دانشگاه علمی کاربردی، تقدیر از پیشکسوتان، بنیان‌گذاران، مدیران موفق، مدرسان مراکز، کارآفرینان، کارمندان، بازنشستگان این دانشگاه و همچنین تقدیر از خانواده شهید حججی از دیگر برنامه‌های این آئین بود.<
در پایان این آیین قرار است شرکت‌کنندگان بیست و پنجمین سالگرد تاسیس دانشگاه جامع علمی کاربردی، با حضور در مرقد مطهر امام خمینی (ره) بنیانگذار فقید جمهوری اسلامی ایران، با نثار فاتحه و اهدای شاخه های گل، با آرمان‌های امام راحل تجدید میثاق کنند.<
ل.م ۵۴/ ع.ع ۵۷