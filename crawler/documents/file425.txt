امضای تفاهم‌نامه همکاری پارک علم و فناوری چهارمحال و بختیاری و کمیته امداد استان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری چهارمحال و بختیاری، دکتر اسماعیل پیرعلی رئیس پارک علم و فناوری چهارمحال و بختیاری در نشست مشترک با مدیرکل کمیته امداد امام خمینی (ره) استان گفت: یکی از بهترین راه‌های توانمندسازی مددجویان کمیته امداد، ارتقای دانش اقتصادی و هدایت فارغ التحصیلان تحت پوشش این کمیته به سمت شرکت‌های دانش بنیان است.
علی ملک پور مدیرکل کمیته امداد امام خمینی (ره) استان چهارمحال و بختیاری نیز در این مراسم گفت: در سال گذشته ۲۷۰ میلیارد ریال اعتبار جهت توانمندسازی و ایجاد اشتغال به متغاضیان تخصیص داده شد و در سال ۱۳۹۶ نیز ۵۲۰ میلیارد ریال به تصویب رسید که تا کنون بیش از ۳۲۰ میلیار ریال آن تخصیص یافته است.
ملک پور تاکید کرد: ۱۲ هزار طرح اشتغال مددجویان استان چهارمحال و بختیاری در حال فعالیت است و امیدواریم با تعامل با پارک علم و فناوری استان این رقم افزایش یابد.
ل.م ۵۴/ ر. ب ۴۵