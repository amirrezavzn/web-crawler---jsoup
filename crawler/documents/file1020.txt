دکتر هاشمی: در دولت یازدهم ، ۶۵ بنیاد خیرین آموزش عالی در دانشگاه ها تاسیس شد - وزارت علوم، تحقیقات و فناوری
به گزارش روابط عمومی وزارت علوم، دکتر هاشمی در نشست خیرین و حامیان آموزش عالی که جمعی از این افراد خیر و دکتر محمد فرهادی وزیر پیشین علوم نیز حضور داشتند ، &nbsp;با بیان این که پیش از دولت یازدهم تنها 10 بنیاد حامیان آموزش عالی در دانشگاه ها فعالیت داشته&nbsp; است،&nbsp; اظهار داشت بحمدالله در دولت یازدهم این میزان حدود &nbsp;600 درصد رشد داشته و دراین مدت &nbsp;65 بنیاد فعال شده اند که در این خصوص حسن مدیریت و اعتماد افزایی دکتر فرهادی و همت دکتر امید زمینه ساز مناسبی در انجام این مهم بوده است.
سرپرست وزارت علوم با بیان این که اگر مسائل دانشگاه ها حل نشود، مسائل جامعه نیز حل نمی شود گفت : هفته گذشته در اجلاس روسای دانشگاه ها&nbsp; 5 تن از وزرا و اعضای هیات دولت حضور داشته وگفتگوی شفافی با روسای دانشگاه ها انجام دادند و دانشگاهیان هم توقعات خود را مطرح کردند. &nbsp;
وی افزود : در این نشست تمام وزاری حضور یافته اذعان داشتند که تأمین نیازهای کشور بدون اهتمام و برطرف کردن نیازهای دانشگاه ها امکان پذیر نخواهد بود و ما همگی دست نیاز به سوی دانشگاهها دراز می کنیم .
دکتر هاشمی در ادامه به سخنان وزیرنفت در اجلاس روسای دانشگاه ها اشاره کرد وگفت: &nbsp;مهندس زنگنه در این اجلاس تصریح کرد که اگر دانشگاه ها کمک کنند تا ما بتوانیم تنها یک درصد استخراج نفت را افزایش دهیم، حدود 800 میلیارد بشکه افزایش تولید خواهم داشت که این به معنای 400 میلیارد دلار است و می تواند تا 8 سال بودجه کشور را تأمین کند
.سرپرست وزارت علوم در بخش دیگری&nbsp; از سخنان خود با بیان این که حل معضل آسیب های اجتماعی نیز بدون مشارکت و اتکا به دانش دانشگاهیان میسر نمی شود، گفت : سالانه حدود 20 هزار نفر فارغ التحصیل دکترا به جامعه تحویل می دهیم که بخش عمده آنها بیکار هستند و هم اکنون 40 درصد بیکاران جامعه را فارغ التحصیلان دانشگاهی تشکیل می دهند حل این معضل مستلزم ارتباط بیشتر دانشگاه و جامعه است.
وی با تأکید بر اینکه دانشگاه ها باید به سمت استقلال بیشترحرکت کنند ، اظهار داشت: در جذب بیشتر خیرین بزرگوار هم به یک سری خلاقیت هایی نیاز داریم و اگر در سال های اخیر در حوزه ساخت پروژه های عمرانی مشارکت خیرین شامل حال آموزش عالی کشور شده است در سایر&nbsp; حوزه ها نیز همچون حوزه آموزش و نوآوری و کارآفرینی نیز مشارکت این عزیزان را نیازمندیم.
دکتر هاشمی با بیان این که ما باید دانشگاه ها را به تداوم فن آوری و نوآوری وارد کنیم،‌گفت: خیرین و حامیان آموزش عالی باید در این دوحوزه هم ورود پیدا کنند و پیشنهادات مطرح شده در این نشست در انجام&nbsp; این امور بسیار امیدوار کننده بود.
وی افزود: فرهنگ خیرین و موقوفات در بین دانشجویان و استادان نیز باید ایجاد شود زیرا ظرفیت این موضوع در بین اقشار دانشگاهی کاملاً وجود دارد.
سرپرست وزارت علوم برگزاری جشنواره سالانه خیرین و حامیان آموزش عالی را پیشنهاد داد و افزود: تبلیغات انجام امور خیریه باید &nbsp;تقویت شود و این تبلیغ باید از طریق رسانه ها، هنرمندان، ورزشکاران، ‌افراد خلاق و خود خیرین صورت گیرد؛ البته ما در این زمینه تسهیل گر هستیم و وظیفه داریم راه را هموار کنیم تا راهی را که این بزرگواران در آن طی طریق می کنند،‌هموارتر شود.
در این نشست همچنین دکتر محمد فزهادی ، وزیرپیشین علوم نیز از حضورخود در جمع حامیان آموزش عالی ابراز خرسندی کرد و گفت: &nbsp;با همراهی چند تن از همکاران و مساعدت خیرین بنیاد بخشش ( بنیاد خیریه شنوایی شناسی شفا) را راه اندازی کرده ایم و تا کنون در این مرکز برای بیش از 200 کودک ناشنوای بی بضاعت کاشت حلزون گوش انجام گرفته است.
وی با بیان اینکه از پتانسیل خیرین در بحث کارآفرینی و همچنین رفع آسیب های اجتماعی همچون بیکاری نیزمی توان استفاده کرد ، گفت: توسعه کمی آموزش عالی به قدر کافی صورت گرفته و اکنون می توان در بخش فرصت های مطالعاتی و دوره های پسادکتری نیز از مساعدت خیرین استفاده کرد که در این خصوص می توان به تجهیز کارگاه ها ، آزمایشگاه ها و ایجاد رشته های جدید و از همه مهم تر تقویت دوره های فنی و حرفه ای اشاره کرد.
در پایان این نشست خیرین و حامیان آموزش عالی از تلاش ها و خدمات ارزنده و ماندگار دکتر فرهادی در گسترش فعالیت خیرین آموزش عالی تقدیر کردند.
ر.ب1345/ع.ع1357
&nbsp;&nbsp;&nbsp;
&nbsp;