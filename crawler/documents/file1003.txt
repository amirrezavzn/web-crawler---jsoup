نخستین همایش ملی «آمایش علم و فناوری» در دانشگاه بین‌المللی امام خمینی برگزار می‌شود - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دبیرخانه همایش، قرار است این همایش ملی، با محوریت «رهیافت آینده نگاری به آمایش علم و فناوری»، «آموزش عالی و ارتقای ظرفیت‌های منطقه ای توسعه علم و فناوری»، «مدل مدیریت پژوهشی و مکان‌یابی استقرار و پراکنش مراکز پژوهشی مبتنی بر مزیت‌های منطقه ای»، «پیوند آمایش و آینده نگاری علم و فناوری» و «سیاستگذاری علم و فناوری مبتنی بر فرصت ها و قابلیت های منطقه‌ای» برگزار شود.
«تجربیات موفق در آمایش علم و فناوری»، «ابعاد، بسترها، زمینه ها و پیامدهای اجتماعی و فرهنگی توسعه منطقه ای علم و فناوری»،» خلاقیت و نوآوری در آمایش علم و فناوری»، «نظریه ها و روش های نوین آمایشی در حوزه علم و فناوری» و «اقتصاد دانش بنیان و توسعه منطقه ای علم و فناوری»، از دیگر محورهای این همایش ملی است.
بر اساس اعلام دبیرخانه همایش، مهلت ارسال مقالات تا پایان آذرماه ۱۳۹۶ است و علاقه‌مندان برای دریافت اطلاعات تکمیلی می‌توانند به آدرس وب‌سایت به نشانی www.sp-st.ir< مراجعه کنند.
ل.م. ۵۴/ ع. ع. ۵۷