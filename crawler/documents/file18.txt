تولید نانو لوله‌های پپتیدی به منظور تولید کالاهای بهداشتی - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی امیرکبیر، مینا شاکری مجری طرح با بیان اینکه این تحقیق با عنوان "سنتز نانو لوله‌های حامل پپتیدی به منظور تولید کالای بهداشتی" اجرایی شد، گفت: استفاده از مواد طبیعی زیست سازگار و زیست تخریب‌پذیر برای تولید کالای بهداشتی به منظور کاهش خطرات مواد مصنوعی هدف اجرای این مطالعات بوده است.
وی با اشاره به نحوه اجرای این پژوهش، خاطر نشان کرد: در این تحقیق موفق به تولید پدهای آرایشی شدیم که در آنها از ترکیب نانو لوله‌های پپتیدی به عنوان یک نانو حامل طبیعی و یک ماده موثر برای پوست انسان شدیم.
شاکری افزود: برای تولید این حامل طبیعی در ابتدا محلول پپتیدی تهیه شد و سپس موفق به سنتز نانو لوله‌های پپتیدی شدیم.
به گفته این محقق با بارگذاری ماده موثر برای پوست در نانو لوله‌ها، اقدام به بارگذاری نانو حامل‌ها بر روی کالای پنبه‌ای شد.
این محقق بررسی رهاسازی آسکوربیک اسید به عنوان یک ماده موثر برای پوست از نانو حامل‌های پپتیدی را از دیگر مراحل اجرای این پروژه دانست و گفت: در نهایت با استفاده از نانو لوله‌های پپتیدی منسوجات آرایشی – بهداشتی تولید شد.
شاکری زیست سازگاری، زیست تخریب پذیری، استفاده از روش خودآرایی به عنوان یک روش نسبتاً کم هزینه که به صورت خود به خودی انجام می‌شود را از مزایای نانو لوله‌های حامل پپتیدی ذکر کرد.
وی تصریح کرد: روش نسبتاً آسان و کم هزینه با قابلیت تولید منسوجات بهداشتی، استفاده از مقدار کم مواد نانو مقیاس و دستیابی به خصوصیات مطلوب از دیگر مزایای محصول نهایی تولید شده به شمار می‌رود.
این پژوهش به راهنمایی دکتر ناهید همتی نژاد و دکتر آزاده بشری در دانشکده مهندسی نساجی دانشگاه امیرکبیر اجرایی شد.
ل.م ۵۴/ ر.ب ۴۵
&nbsp;دیدار رئیس دانشگاه نیشاپور با مدیرکل سازمان میراث فرهنگی، گردشگری و صنایع دستی استان خراسان رضوی - وزارت علوم، تحقیقات و فناوری
به گزارش اداره کل روابط عمومی وزارت علوم، در ابتدای این نشست دکتر صادقی سمرجانی ضمن عرض خیرمقدم به حاضرین در جلسه، آمادگی دانشگاه را در خصوص همکاری جهت ارتقاء فعالیت های گردشگری در سطح شهرستان، استان و منطقه اعلام کرد.
وی گفت: همکاری میان دانشگاه و سازمان میراث فرهنگی، گردشگری و صنایع دستی منجر به پویایی بیشتر و ارتقا سطح کیفی فعالیت های دانشجویان و اعضا هیئت علمی در گروه باستان شناسی دانشکده ادبیات و علوم انسانی دانشگاه خواهد شد
سپس دکتر نامی رئیس دانشکده ادبیات و علوم انسانی و عضو هیئت علمی گروه باستانشناسی دانشگاه نیشاپور گزارشی از فعالیت های گروه باستان شناسی و تاریخچه شکل گیری این گروه ارائه کرد.
دکتر رهنما ایجاد فرصتی را برای تبادل نظر و انعقاد تفاهم نامه همکاری مغتنم دانسته و افزود: ارتباط با مراکز پژوهشی جزو اهداف سازمان است و باتوجه به توانمندی های دانشگاه، ارتباطات بین دانشگاه و سازمان می تواند گسترده تر شود لذا ضروری است بستر مناسب برای افزایش ارتباط با دانشگاه را فراهم کنیم.
س.س ۱۳۵۱/ ر.ب ۱۳۴۵