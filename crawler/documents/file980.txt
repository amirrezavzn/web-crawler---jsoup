سالن ورزشی چند منظوره مجتمع خوابگاهی پسرانه دانشگاه شهید چمران اهواز بهره برداری شد - وزارت علوم، تحقیقات و فناوری
به گزارش روابط عمومی دانشگاه شهید چمران اهواز، دکتر مسعود شمس بخش در حاشیه مراسم افتتاح این سالن ورزشی، گفت: وزارت علوم به توسعه فضاهای ورزشی اهتمام ویژه ای دارد و تلاش می کنیم پروژه های نیمه تمام ورزشی دانشگاه ها در دولت دوازدهم به بهره برداری برسد.<
وی افزود: امیدواریم برخی از اعتبارات مورد نیاز پروژه های ورزشی دانشگاه شهید چمران اهواز تامین اعتبار شود.
رئیس دانشگاه شهید چمران اهواز نیز، گفت: برای ساخت این سالن ورزشی به مساحت یک هزار و ۶۰۰ متر مربع ۱۲ میلیارد ریال از محل اعتبارات این دانشگاه، وزارت علوم و مشارکت خیرین هزینه شده است.<
دکتر غلامحسین خواجه افزود: با بهره برداری از این سالن ورزشی که در مجتمع خوابگاهی دانشجویان پسر علم الهدی ساخته شده، بخشی از اوقات فراغت دانشجویان پر خواهد شد.<
وی ادامه داد: با ساخت این سالن، سرانه فضای ورزشی دانشجویان این دانشگاه تا اندازه قابل ملاحظه ای افزایش یافته است.<
دکترخواجه با اشاره به اینکه بخش مهمی از فضاهای ورزشی این دانشگاه در طول هشت سال دفاع مقدس مورد استفاده واحدهای نظامی و رزمندگان اسلام قرار داشت ابراز امیدواری کرد، با بازسازی این فضاهای ورزشی، سرانه فضای ورزشی این دانشگاه به حد استاندارد برسد.<