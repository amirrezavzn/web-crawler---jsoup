نشست روسای دانشکده های مهندسی شیمی دانشگاه های سراسر کشور در وزارت علوم برگزار می شود - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست دکتر مجتبی شریعتی نیاسر، معاون آموزشی وزارت علوم و استاد مهندسی شیمی دانشگاه تهران در خصوص «ضرورت تعامل انجمن مهندسی شیمی ایران با وزارت علوم و دانشکده های مهندسی شیمی دانشگاه ها به منظور بهبود وضعیت آموزش عالی» سخنرانی می کند.
«ضرورت ایجاد ارتباطات بین المللی و شیوه های نوین آموزشی» با سخنرانی دکتر وحید تقی خانی، عضو هیئت مدیره انجمن مهندسی شیمی ایران و نیز تبیین «جایگاه حقوقی انجمن های علمی کشور در حوزه آموزش عالی» توسط دکتر غلامحسین لیاقت، دبیر کمیسیون انجمن های علمی کشور، ازجمله محورهای برگزاری این نشست است.
همچنین امضای تفاهم نامه همکاری بین معاونت آموزشی وزارت علوم و انجمن مهندسی شیمی ایران از دیگر برنامه های این نشست است.
ر. ب ۴۵/‏ ا. ب ۵۲
&nbsp;
&nbsp;
&nbsp;