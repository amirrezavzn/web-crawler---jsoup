موفقیت دانشجویان دانشگاه جامع علمی کاربردی در مسابقات بین المللی کمیکار ۲۰۱۷ - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر اسکندری رئیس دانشگاه جامع علمی کاربردی واحد استان بوشهر، با تبریک کسب رتبه اول توسط تیم کمیکار پرشین گالف با همکاری دانشگاه جامع علمی کاربردی واحد استان بوشهر و دانشگاه خلیج فارس در مسابقات بین‌المللی کمیکار ۲۰۱۷ اسپانیا گفت: این مسابقات در تاریخ یکم اکتبر ۲۰۱۷ در شهر بارسلون اسپانیا همزمان با دهمین کنگره بین المللی مهندسی شیمی، یازدهمین کنگره اروپایی مهندسی شیمی و چهارمین کنگره اروپایی بیوتکنولوژی کاربردی برگزار شد و تیم پرشین گالف از کشور جمهوری اسلامی ایران با اقتدار موفق به کسب مقام قهرمانی مسابقات شد.
دکتر اسکندری بیان کرد: در این مسابقات ۲۲ تیم از دانشگاه‌های تراز اول جهان از جمله مک گیل و جورجیا و بریتیش کلمبیا و دانشگاه هایی از کانادا، چین، بلژیک، لهستان، قطر و اسپانیا حضور داشتند که از کشور جمهوری اسلامی ایران نیز تیم‌های دانشگاه صنعتی امیرکبیر و دانشگاه کاشان هر یک موفق به کسب افتخاراتی شدند.
همچنین علاوه بر کسب جایزه قهرمانی مسابقات توسط تیم پرشین گالف، جایزه بهترین عملکرد نیز به این تیم تعلق گرفت.
ل. م. ۱۳۵۴/ م.م ۱۳۵۷‌