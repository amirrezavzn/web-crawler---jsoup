در بازدید از غرفه انجمن علمی فناوری چاپ عنوان شد: - وزارت علوم، تحقیقات و فناوری
به گزارش اداره کل روابط عمومی وزارت علوم، شهباز حسن پور با اشاره به اینکه ایران به عنوان یک کشور امن و تاثیرگذار و با ظرفیت های فراوان در منطقه و جهان مطرح است، گفت: با حمایت های خوب مجلس و دولت آمادگی داریم اعلام کنیم که صنعت‌گران و سرمایه گذاران می توانند با امنیت خاطر در ایران سرمایه گذاری کنند و اصل سرمایه و سود آنها نیز به طور کامل تضمین می شود.<
وی بر توسعه همکاری های علمی، دانشگاهی و صنعتی با صنعت‌گران و مراکز علمی دانشگاهی منطقه و دنیا تاکید کرد و گفت: آمادگی داریم در برنامه ششم حمایت های بیشتری از اصناف و صادرات و توسعه صنعت و مراکز علمی مرتبط با صنعت چاپ داشته باشیم.<
اصغر مسعودی عضو کمیسیون فرهنگی مجلس شورای اسلامی نیز در بازدید از انجمن علمی فناوری چاپ اظهار داشت: وزارت فرهنگ و ارشاد اسلامی و هم وزارت صنعت، معدن و تجارت باید از صنعت چاپ حمایت کنند تا این صنعت به جایگاه واقعی خود به لحاظ اشتغال و درآمد برسد.<
وی گردش مالی این صنعت را خیره کننده خواند و افزود: با توجه به گردش مالی ۸۵۰ میلیارد تومانی صنعت چاپ در دنیا همکاری های علمی و بین المللی در این زمینه بسیار ارزشمند و حائز اهمیت است.<
نمایشگاه چاپ، بسته بندی و فرآوری از تاریخ ۲۰ مهرماه تا ۲۳ مهرماه سال جاری ادامه دارد.<
ل.س ۴۲/ ر.ب ۱۳۴۵