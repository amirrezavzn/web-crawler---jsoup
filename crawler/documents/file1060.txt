صادرات ۱۲۰۰ میلیون ریال محصول فناورانه فرهنگی به نروژ - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از روابط عمومی پارک علم و فناوری استان قم، علی باقری، مدیرعامل واحد فناور کیمیاگران رسام پارسی با اشاره به اینکه باید در تکنولوژی آموزشی مقاطع تحصیلی مختلف تحول و تغییر چشمگیری ایجاد شود، گفت: این واحد فناور در طراحی و تولید وسایل کمک آموزشی فناورانه ریاضیات در دو مقطع ابتدایی و متوسطه فعالیت می کند.<
وی با بیان اینکه در گذشته تولید وسایل کمک آموزشی کاغذ، قلم و سی دی های آموزشی وقت و انرژی دانش آموزان را اتلاف می کرد، اظهار کرد: این واحد فناور ابزارهایی را با مواد پلاستیکی قالب سازی و طراحی کرده است که به راحتی می توان انواع و اقسام وسایل کمک آموزشی را با کمترین زمان و با خلاقیت های متنوع ایجاد کرد.<
باقری با تاکید براینکه محصولات این واحد فناور در دو بسته ویژه معلمان و دانش آموزان طراحی شده است، گفت: تمام قالب ها و طراحی هایی که ساخته می شود هم‌زمان و براساس آخرین تغییرات کتب درسی و براساس نیازهای اصولی و حرفه ای مدارس انجام می پذیرد.<
وی در پایان از مسئولان خواست که در صدور مجوزهای مورد نیاز به ویژه مجوز کانون پرورشی کودکان و نوجوانان و اعطای ثبت اختراع همکاری لازم را انجام دهند.<
ل.س ۱۳۴۲/ ر.ب ۱۳۴۵