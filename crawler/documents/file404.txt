دیدار هیئت بلند پایه مجارستان با مسئولان دانشگاه علم و صنعت ایران - وزارت علوم، تحقیقات و فناوری
به گزارش اداره کل روابط عمومی وزارت علوم، در حاشیه سفر هیئت مجارستانی به ایران، این هیئت متشکل از قائم مقام وزارت منابع انسانی مجارستان در حوزه آموزش عالی، رئیس دانشگاه سگد مجارستان، سفیر مجارستان، کنسول و وابسته علمی و فرهنگی سفارت مجارستان در تهران و همچنین رئیس دانشگاه یزد با رئیس دانشگاه علم و صنعت دیدار و گفت‌وگو کردند.<
دراین ملاقات دکترمحمدصالح اولیاء رئیس دانشگاه یزد به عنوان دانشگاه هماهنگ کننده ملی همکاری علمی با مجارستان، به مذاکرات و توافقات انجام شده با هیئت فوق الذکر در زمینه های همکاری مورد علاقه طرفین (مدیریت آب، فناوری اطلاعات، فیزیک لیزر و بیو تکنولوژی) اشاره و نسبت به همکاری سه جانبه دانشگاه یزد، دانشگاه علم وصنعت ایران و دانشگاه های مجارستان ابراز علاقه کرد.<
سپس دکترمحمدعلی برخورداری رئیس دانشگاه علم وصنعت ضمن خوشامدگویی، از همکاری دانشگاه علم وصنعت ایران با دانشگاه های مجارستان استقبال کرد.<
در این ملاقات همچنین دانشگاه علم و صنعت برای عضویت در مرجع ملی مجارستان و نیز دانشگاه یزد در مرجع ملی آلمان ابراز تمایل کرد.<
درادامه، پالکوویچ قائم مقام وزارت منابع انسانی مجارستان در حوزه آموزش عالی در تایید زمینه های همکاری علمی مورد علاقه مجارستان به هوش مصنوعی، صنعت خودرو و شاخه های مرتبط آن نظیر ترافیک و همچنین فیزیک لیزر و بیو تکنولوژی و امکان همکاری با موسسات پژوهشی از طریق اتحادیه اروپا اشاره کرد.<
وی همچنین به تعداد دانشجویان ایرانی شاغل به تحصیل در رشته پزشکی دانشگاه های مجارستان اشاره کرد.<
در ادامه هیئت مجارستانی از پژوهشکده خودرو، آزمایشگاه های تونل باد، تست موتور و پلاتفورم خودرودانشگاه علم و صنعت بازدید کردند.<
ل.س ۱۳۴۲/ ر.ب ۱۳۴۵