برگزاری پنجمین نشست رؤسای دانشگاه ها و مؤسسات آموزش عالی استان با حضور استاندار خراسان شمالی در دانشگاه بجنورد - وزارت علوم، تحقیقات و فناوری
به گزارش روابط عمومی وزارت علوم ، در ابتدای این نشست دکتر احمد محقر، رئیس دانشگاه بجنورد، ضمن عرض خیرمقدم به میهمانان این نشست و گرامیداشت هفته دفاع مقدس و آغاز سال تحصیلی و نیز تسلیت ایام حزن و اندوه محرم الحرام گفت: در مجموعه آموزش عالی استان خراسان شمالی تلاش های خوبی برای استقبال از مهر انجام گرفته است و امیدواریم سال تحصیلی جدید ثمرات آموزشی، پژوهشی و فرهنگی مطلوبی برای استان داشته باشد<span dir="ltr">.<
وی با تقدیر از حضور محمدرضا صالحی ،استاندار خراسان شمالی ، مهرداد ابراهیمی، معاون سیاسی و امنیتی استانداری و مجید پورعیسی رئیس سازمان برنامه و بودجه خراسان شمالی در جمع رؤسای دانشگاه ها و مؤسسات آموزش عالی استان، گفت: نشست رؤسای دانشگاه ها و مؤسسات آموزش عالی فرصت مناسبی برای تبادل نظر و هم افزایی است و حضور مقامات اجرایی در چنین نشست هایی منجر به حُسن تعامل و تسهیل کننده ی بسیاری از امور خواهد شد<span dir="ltr">.<
وی افزود: هیئت نظارت، ارزیابی و تضمین کیفیت آموزش عالی خراسان شمالی با تشکیل چهار کارگروه دانشگاه ها و موسسات آموزش عالی "دولتی"، "پیام نور"، "آزاداسلامی ،غیردولتی و غیر انتفاعی" و "جامع علمی و کاربردی" در جهت بهبود کیفی فعالیت های این مراکز اقدامات مفید و مؤثری را در دستور کار دارد<span dir="ltr">.<
رئیس دانشگاه بجنورد و نماینده وزارت علوم در استان&nbsp; در این نشست، با اشاره به تاکید بر سند آمایش آموزش عالی از سوی وزارت علوم، تحقیقات و فناوری، هدف از پیگیری این سند را مأموریت گرا شدن دانشگاه ها، جلوگیری از گسترش رشته های موازی و همپوشانی بین مراکز دانشگاهی و حرکت در چارچوب اسناد راهبردی برشمرد<span dir="ltr">.<
دکتراحمد محقر از برنامه تدوین سند علم و فناوری استان و نیز، برگزاری سومین نشست حوزه و دانشگاه طی روزهای آتی خبر داد و با توجه به الزام ارتباط دانشگاه ها با صنعت و جامعه، توجه به این بخش را از برنامه های ویژه ی دانشگاهها و مؤسسات آموزش عالی استان دانست<span dir="ltr">.<
وی تصریح کرد: دانشگاه بجنورد به عنوان دانشگاه جامع استان، برنامه های ویژه ای در جهت برخورد با تخلف و تقلب های حوزه پژوهش و فناوری و حمایت از مالکیت فکری و معنوی در دست اقدام دارد<span dir="ltr">.<
&nbsp;دکتر هادی عباسی، دبیر هیئت نظارت، ارزیابی و تضمین کیفیت آموزش عالی خراسان شمالی نیز گزارشی از وضعیت آموزش عالی استان و شاخص های ویژه ی مورد بررسی در کارگروههای هیئت مذکورارائه کرد.
در ادامه این نشست، استاندار خراسان شمالی، محمدرضا صالحی، پس از استماع نظرها و دیدگاه های رؤسای دانشگاه ها و موسسات آموزش عالی استان، ضمن تقدیر از برگزاری این گونه نشست های کاربردی گفت: برنامه ریزی دانشگاه ها و مراکز آموزش عالی بر مبنای سند آمایش علم و فناوری و متناسب با سند توسعه استان ، ضروری و زمینه ساز حل مشکلات این مراکز و کاهش بیکاری دانش آموختگان است<span dir="ltr">.<
وی تصریح کرد: دانشگاه ها، میراث دار رشد کمّی&nbsp; در سال های گذشته بوده اند و اکنون لازم است بیش از گذشته بر کیفیت بخشی به آموزش و پژوهش، تقویت ارتباط با صنعت و جامعه و مهارت آموزی به فراگیران و دانش آموختگان تمرکز کنند<span dir="ltr">.<
وی توجه به آموزش های مهارتی و فنی و حرفه ای با توجه به نیازهای بازار کار را از ملزومات کار دانشگاه ها در سال های پیش رو برشمرد و گفت: دانشگاه های ما با توجه به اهداف سند چشم انداز، باید از دانشگاه های آموزش محور، به سوی دانشگاه های پژوهش محور و در نهایت هم به دانشگاه های مأموریت محور و کارآفرین سوق یابند تا بتوانند منشأ تحول در جامعه باشند<span dir="ltr">.<
وی از دانشگاه به عنوان محل تضارب افکار و برگزاری کرسی های آزاداندیشی یاد کرد و بر تشکیل کمیته ای استانی برای احصاء مشکلات و ارتباط با دستگاه های اجرایی تاکیدکرد.
گفتنی است در پایان این برنامه، استاندارخراسان شمالی و حاضرین در نشست، از پروژه های عمرانی دانشگاه بجنورد بازدید کردند.