اولین دانشجوی مشترک دانشگاه دامغان و دانشگاه آنتروپ بلژیک از رساله دکتری خود دفاع کرد - وزارت علوم، تحقیقات و فناوری
به گزارش اداره کل روابط عمومی وزارت علوم، محمد میرزاخانی، دانشجوی دکترای فیزیک ماده چگال دانشکده فیزیک دانشگاه دامغان که بر طبق قرارداد منعقد شده بین این دانشگاه و دانشگاه آنتروپ بلژیک به عنوان دانشجوی مشترک دو دانشگاه، پس از اتمام دوره پژوهشی خود، در حضور هیئت داوران مشترک دو دانشگاه از رساله دکترای خود با عنوان خواص الکترونی و ترازهای انرژی نقاط کوانتومی گرافینی به راهنمایی دکتر سید احمد کتابی و پروفسور فرانسوا پیترز دفاع کرد.
جلسه این دفاع در حضور جمعی از اعضای هیئت علمی، دانشجویان تحصیلات تکمیلی، مدیر حوزه ریاست و امور بین الملل و طبق مفاد قرارداد به زبان انگلیسی برگزار شد و هیئت داوران پس از استماع سخنرانی این دانشجو و پاسخ وی به سئوالات مطرح شده، رساله دکترای وی را با درجه عالی ارزیابی کردند.
از این رساله دکتری ۴ مقاله ISI< در مجله معتبر Physical Review B< از انتشارات انجمن فیزیک امریکا در سال های ۲۰۱۶ و ۲۰۱۷ به چاپ رسیده است.
همچنین دومین دانشجوی فیزیک مشترک دانشگاه دامغان و دانشگاه آنتورپ بلژیک در آینده نزدیک برای ادامه فعالیت پژوهشی خود با راهنمایی مشترک دکتر کتابی و پروفسور پیترز عازم کشور بلژیک خواهد شد.
ل. م. ۱۳۵۴/ ع.ع ۱۳۵۷
<p>&nbsp;
<p>&nbsp;