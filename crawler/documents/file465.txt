دکتر عبدالرضا باقری، قائم مقام وزیرعلوم شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر باقری همچنان مسئولیت ریاست مرکز هیات های امنا و هیات ممیزه مرکزی وزارت علوم را برعهده دارد.
متن کامل حکم انتصاب دکتر باقری در سمت قائم مقام وزیر علوم به شرح زیر است:
<p dir="rtl" style="margin-right:-.75pt;">با عنایت به مراتب تعهد، تخصص، شایستگی و سوابق ارزشمند جنابعالی در زمینه آموزش عالی، به موجب این حکم با حفظ سمت به عنوان قائم مقام اینجانب منصوب می شوید. در انجام این حکم موارد زیر مورد انتظار است:
<p dir="rtl" style="margin-right:-.75pt;">بدیهی است کلیه معاونان، رؤسای مراکز، سازمان های تابعه، دانشگاه ها و موسسات آموزش عالی، پژوهشی و فناوری و سایر مدیران همکاری لازم را در هر سطحی ارائه خواهند کرد.
<p dir="rtl" style="margin-right:-.75pt;">امید است با استعانت از خداوند متعال و اتخاذ رویکرد توام با عقلانیت و اعتدال و با رعایت منشور اخلاقی دولت تدبیر و امید در انجام وظایف محوله موفق باشید.
دکتر عبدالرضا باقری متولد سال ۱۳۳۷ در شهر یزد است. وی استاد پایه ۳۱ دانشگاه فردوسی مشهد می باشد و تاکنون راهنمایی بیش از ۵۰ پایان نامه کارشناسی ارشد و دکتری را به عهده داشته است.
دکتر باقری دارای آثار علمی متعددی است و تا کنون ۱۱۹ مقاله علمی پژوهشی در مجلات معتبر داخلی، ۴۵ مقاله در مجلات معتبر خارجی، ۱۴۹ مقاله در همایش های داخلی، ۴۰ مقاله در همایش های بین المللی و ۲۷ عنوان کتاب درسی و تخصصی از وی منتشر شده است.
دکتر باقری افزون بر فعالیت های گسترده علمی و پژوهشی، مسئولیت های اجرایی مختلفی از جمله ریاست دانشگاه فردوسی مشهد (از سال ۱۳۷۷ تا ۱۳۸۴)، عضویت در شورای علوم و آموزش عالی، هیات امنای دانشگاه ها و مراکز تحقیقاتی کشور بر عهده داشته و در دولت یازدهم نیز به عنوان قائم مقام معاون وزیر و رییس سازمان تحقیقات، آموزش و ترویج و نیز مشاور وزیر و رییس مرکز هیات های امنا و هیات ممیزه مرکزی وزارت علوم، تحقیقات و فناوری خدمت کرده است.
قائم مقام جدید وزیر علوم، همچنین افزون بر مسئولیت های یاد شده، با تاسیس بنیاد دانشگاهی عام المنفعه و نیکوکاری در دانشگاه فردوسی مشهد، پایه گذار بنیادهای خیرین در آموزش عالی کشور بوده است. با توسعه این بنیادها در دولت یازدهم، اکنون شمار بنیادهای خیرین فعال در حوزه آموزش عالی به ۶۵ بنیاد در دانشگاه های سراسر کشور رسیده است. شایان ذکر است که بنیاد خیرین دانشگاه فردوسی مشهد در ۱۳ سال گذشته توانسته است با جذب کمک های مردمی، فعالیت های ثمربخشی را در کمک به ارتقا و توسعه فعالیت های این دانشگاه داشته باشد.
<p dir="rtl" style="margin-right:-.25in;">آشنایی و اشراف دکتر باقری بر حوزه تحت مسئولیت جدید و دارا بودن تجربه های مدیریتی موفق از گروه آموزشی، دانشکده، دانشگاه تا ستاد وزارت، انتساب ایشان به خانواده ای خوشنام، متدین و شهید از یزد، حضور فعال و مستمر در جبهه های جنگ تحمیلی، برخورداری از سعه صدر، قدرت تعامل با همه نیروها، داشتن ابتکار عمل و خلاقیت همراه با حسن تدبیر و انتخاب ایشان به عنوان رییس دانشگاه برتر در دوره مسئولیت در دانشگاه فردوسی مشهد و نیز شناخت درست وی از مسایل آموزش عالی از دیگر ویژگی هایی است که می تواند به عنوان سرمایه ای گرانسنگ در انجام موفقیت آمیز مسئولیت در جایگاه قائم مقام وزارت علوم، تحقیقات و فناوری به شمار آید.<
<p dir="rtl" style="margin-right:-.25in;">ع.ع ۱۳۵۷
&nbsp;
<p dir="rtl" style="margin-right:-.25in;">&nbsp;
&nbsp;
&nbsp;