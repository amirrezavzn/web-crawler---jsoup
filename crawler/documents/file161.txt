۸۰۰  نفر به ظرفیت خوابگاه های ملکی دانشگاه های قم اضافه می شود - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی قم، در این بازدید رئیس صندوق رفاه دانشجویان و دکتر پورکیانی، مدیرکل تربیت بدنی سازمان امور دانشجویان از خوابگاه ها، سلف سرویس ها و امکانات ورزشی بازدید کردند.
دراین بازدید با توجه به نداشتن خوابگاه ملکی در دانشگاه صنعتی قم مقررشد با حمایت صندوق رفاه دانشجویان و پرداخت یارانه تسهیلات خوابگاه ۳۰۰ نفره که مراحل پایان واگذاری آن طی می شود در ترم جاری به ظرفیت خوابگاهی ملکی اضافه شود، مقررشد مبلغ دویست میلیون تومان برای تکمیل تجهیزات سلف به این دانشگاه تخصیص یابد.<
دکترخوشنویسان رئیس دانشگاه صنعتی قم نیز از کمک های راهبردی صندوق رفاه تقدیرکرد و گفت: اگر کمک رهن سال گذشته صندوق رفاه نبود ما نمی توانستیم هیچ دانشجویی را اسکان بدهیم و سلف سرویس جدید را ایجاد و تجهیز کنیم.
دکتر دیرباز، رئیس دانشگاه قم نیز با اشاره به کمک های دوسال اخیر صندوق رفاه و سازمان امور دانشجویان درجهت بهبود فضای خوابگاهی، سلف سرویس و نیز پوشش صددرصدی وام ها گفت: خوشبختانه با برنامه ریزی، انسجام تیمی و تلاش شبانه روزی همکاران شاهد جهش در حوزه خدمات رفاهی در وزارت علوم هستیم که از این بابت باید شکرگزار باشیم.<
پس ازاین بازدید مقرر شد با مشارکت دانشگاه قم با حمایت صندوق رفاه دانشجویان خوابگاه معصومیه با ظرفیت ۵۰۰ دانشجو دختر تا شروع ترم آینده وارد مدار شود.
س.س ۱۳۵۱/ ر.ب ۱۳۴۵