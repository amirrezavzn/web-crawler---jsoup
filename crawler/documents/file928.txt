علوم انسانی ، علوم سیاستگذار و نقاد است و باید صداهای موجود در آن شنیده شود - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر حسین میرزایی در آیین اختتامیه این جشنواره که صبح امروز یکشنبه با حضور رئیس جمهوری اسلامی ایران و وزیر علوم، تحقبقات و فناوری و جمعی از شخصیت های برجسته علوم انسانی و اجتماعی در سالن اجلاس سران برگزار شد، اظهار داشت: علوم انسانی، علومی سیاست‌گذار است، علومی که در کنار علوم تکنیکی و مهارتی اصالت خود را دارد ولاجرم مسؤولیت اجتماعی آن مقدم بر تجاری شدگی است و این مسؤولیت و حضور کاربردی و موثر آن می‌تواند گره‌های فروبسته را بیشتر بگشاید.<
رئیس پژوهشکده مطالعات فرهنگی و اجتماعی با بیان اینکه علوم انسانی و اسلامی لاجرم نقاد است، گفت: علوم انسانی مهم‌ترین خادم ناقد است زیرا پیشگیری کننده است و علاج واقعی را قبل از وقوع طلب می‌کند.<
وی از رئیس جمهور درخواست کرد: تداوم پاسداشت منزلت برگزیدگان از طریق استمرار نهادی و سازمان یافته، تاکید بر استقلال و آزادی دانشگاهی و استقلال نهاد علم برای اثربخشی و لزوم دوری از کمیّت گرایی و حمایت از کیفی گرایی در علوم انسانی را از مواردی دانست که باید مورد توجه قرار گیرد.<
دکترمیرزایی در ادامه افزود: لزوم توجه برای جلوگیری از هدر رفتن مغزها در کنار فرار مغزها، اعتماد به جوانان و زنان در ساخت مدیریتی و علمی و سپردن اغلب امور به آنها، بین المللی ترین شدن فضای آموزش و پژوهش در دانشگاه‌ها و لزوم بررسی مراکز تحقیقات مردم نهاد، الزام دستگاههای اجرایی به بهره گیری از دانش و تجربه عالمان و برگزیدگان علوم انسانی کشور بویژه در امر سیاستگذاری و لزوم طراحی گفت‌وگوی علمی در کشور و حمایت دولت از این فضا از جمله دیدگاه‌ها و دغدغه‌ها برگزیدگان جشنواره فارابی است که به دلیل کمبود زمان امکان ارائه مستقیم آن وجود نداشت و مطالب آنها را در قالب کتابی به عنوان سخنی با رئیس جمهور تقدیم می‌شود.
در آیین اختتامیه نهمین جشنواره بین المللی فارابی، ۴۲ برگزیده این جشنواره مورد تجلیل قرار گرفتند که ۱۴ برگزیده در گروه بزرگسالان، ۱۴ برگزیده در گروه جوان و ۶ برگزیده در بخش خارجی این جشنواره هستند.همچنین در این آیین از۲ برگزیده در بخش پیشکسوتان علوم انسانی، ۲ برگزیده در بخش شخصیت های پیشرو ،۱ انجمن علمی برتر ،۱ نشریه علمی پژوهشی برتر، ۱ مترجم و ۱ نظریه پرداز برتر تجلیل شد.
م.ع ۱۳۶۰