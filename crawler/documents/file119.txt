انسان های دیندار عالم و عالمان دیندار، نقطه مشترک حوزه و دانشگاه هستند - وزارت علوم، تحقیقات و فناوری
به گزارش اداره کل روابط عمومی وزارت علوم، دکترسید ضیاء هاشمی در این مراسم با بیان اینکه زمان شناسی، شجاعت و شناخت انحراف از ویژگی های بارز مرحوم آیت الله سید کرامت الله ملک حسینی (ره) نماینده فقید و سابق ولی فقیه در استان کهگیلویه و بویراحمد بود، اظهارداشت: تجربه نشان داده که هرگاه جامعه اسلامی بزرگان و عالمان دینی خود را تکریم و قدر دانسته اند به تعالی رسیده و کمتر دچار لغزش ها و چالش های متفاوت شده است.
سرپرست وزارت علوم گفت: هر جامعه ای نیاز به اسوه و الگوهایی برای هدایت مردم دارند و در قرآن بالاترین الگو حضرت رسول الله (ص) معرفی شده است برای کسانی که متکی به پرودگار بوده و اعتقاد به آخرت دارند.
وی تصریح کرد: ما امروز باید بزرگان مان را قدر بشناسیم و وظیفه ما معرفی الگوهای درست به جوانان و جامعه است چرا که سبک صحیح زندگی را در سختی‌ها و دوراهی‌ها به جامعه نشان می‌دهند و عالمانی که در فراز و فرود زندگی مشی درست زندگی را فراموش نمی‌کنند، امروز نیز مرجع اجتماعی و فرهنگی و الگو و اسوه هستند.
&nbsp;
وی با بیان اینکه این عالم ربانی، جوانمرد و صلح طلب بود و هنگام نقد قدرت و کج روی ها لکنت زبان نداشت، گفت: بزرگان، شخصیت ها و عالمان دینی بهترین مسیر برای اعتلای جامعه اسلامی هستند.
سرپرست وزارت علوم افزود: این اسوه ها و الگوهای دینی و علمی در میان فشارها و سختی های روزگار، همواره خود را حفظ کرده و مشی و مسیر درست و واقعی خود را فراموش نکرده اند.
دکتر هاشمی گفت: عالمان و بزرگان دینی بهترین و مناسب ترین معیار و استانداردهای مشخص در زمینه سبک زندگی دینی واسلامی هستند.
وی قدرشناسی و تکریم علما، بزرگان و شخصیت های دینی و علمی در ایران اسلامی و استان کهگیلویه و بویراحمد را مهم ارزیابی کرد وگفت: عالمانی که در فراز و فرود زندگی مشی درست را فراموش نمی کنند امروز نیز مرجع اجتماعی و فرهنگی و بهترین سرمشق این جامعه هستند.
سرپرست وزارت علوم افزود: کشور ما امروز بیش از هر زمان دیگری به دنبال الگوهای واقعی خود است و حوزه و دانشگاه باید این اسوه ها را معرفی و زمینه قدرشناسی علما، مفاخرو بزرگان را فراهم کند.
دکتر هاشمی گفت: جامعه امروز دنبال الگوست و حوزه و دانشگاه باید این الگوها را معرفی کنند و باید اسوه‌ها، علما و مفاخر را قدر بدانیم و هر کجا چنین نبوده، شاهد به وجود آمدن مشکلاتی بودیم.
سرپرست وزارت علوم عنوان کرد: علمای ربانی ما نماد و اسوه ما بوده و جامعه علمی ما امروز این امید را دارد که علمای ربانی، پاسخگوی سئوال آنها و الگوی رفتاری آنان باشند.
وی با بیان اینکه عالم دنیاپرست نمی‌تواند الگو باشد، افزود: آیت الله ملک حسینی (ره)، شخصیتی بود که خود را ندید و بلکه راه را دید و در این مسیر مطامع دنیوی را رد کرد.
وی به ابعاد مختلف شخصیتی این عالم ربانی اشاره کرد و گفت: مردمداری، شجاعت، اخلاق محوری و دفاع از مظلومان و نقطه امید محرومان ازجمله ابعاد شخصیتی وی بود.
دکتر هاشمی گفت: افتخار می کنیم از وجود چنین بزرگانی در کشور و استان کهکیلویه و بویر احمد برخوردار هستیم و از وجود چنین بزرگانی همچون مرحوم آیت الله ملک حسینی (ره) برخوردار هستیم و قدر می دانیم.
وی افزود: آیت الله ملک حسینی (ره)، معلم اخلاق بودند و علم را همچون نوری در قلب خود جایگزین کرده بودند و ما که با ایشان مانوس بوده ومحضر ایشان تلمذ کرده ایم، این احساس را می کنیم که به شایستگی این جایگاه رفیع حفظ شده است و امروز هم به علمای الگو و اسوه نیاز داریم.
در ادامه کنگره، نماینده مردم استان فارس در مجلس خبرگان رهبری نیز گفت: آیت الله سید کرامت الله ملک حسینی (ره) همواره با هرگونه خرافه، کجروی، انحراف شجاعانه و توأم با حریت ایستاد.
آیت الله احمد بهشتی افزود: این عالم ربانی شخصیتی جامع از لحاظ علم، عمل و فضایل اخلاقی بود.
وی تصریح کرد: این عالم مجاهد صفات جمیله برجسته ای داشت که حریت، شجاعت، صراحت لهجه و بیان حق و حقیقت از آن جمله بود.
بر اساس این گزارش رئیس دانشگاه یاسوج و دبیر این کنگره نیز گفت: ۱۵ مقاله از مجموع ۲۵ مقاله ارسالی به دبیرخانه نخستین کنگره ملی بزرگداشت آیت الله سید کرامت الله ملک حسینی (ره) نماینده فقید و سابق ولی فقیه در این استان برای ارائه تأیید شده است.
دکترمحمودرضا رحیمی اظهار داشت: هدف از برگزاری این کنگره ملی شناخت بیش از پیش شخصیت برجسته عالم ربانی، مجاهد نستوه و فقیه عالیقدر آیت الله ملک حسینی (ره) و آشنایی با فضیلت های متنوع و گستره این عالم فرزانه در حوزه های گوناگون است.
نخستین کنگره ملی نکوداشت آیت الله سید کرامت الله ملک حسینی (ره) نماینده سابق و فقید ولی فقیه دراستان کهگیلویه و بویراحمد امروز با حضور جمعی از شخصیت های برجسته علمی، سیاسی، مذهبی، حوزوی، فرهنگی، دانشگاهی و اقشار مختلف مردم در یاسوج برگزار شد.
آیت الله سید کرامت الله ملک حسینی (ره) نماینده فقید و سابق ولی فقیه در کهگیلویه و بویراحمد و نماینده مردم این استان در مجلس خبرگان رهبری، سال ۱۳۰۳ در خانواده ای متدین و اهل علم در روستای گوشه از توابع شهرستان بویراحمد متولد شد.
این عالم ربانی ۱۲ آبان سال ۱۳۹۱ در سن ۸۸ سالگی دار فانی را وداع گفت.
ر. ب ۱۳۴۵/‏ ا. ب ۱۳۵۱
&nbsp;
&nbsp;
&nbsp;