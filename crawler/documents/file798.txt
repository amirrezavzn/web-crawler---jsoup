آیین آغازسال تحصیلی دانشجویان جدیدالورود دانشگاه تفرش برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکترحمیدرضا صبا رئیس دانشگاه تفرش دراین آیین ضمن خوش آمدگویی به دانشجویان جدیدالورود گفت: دوران دانشجویی دوران تاثیر گذار در زندگی افراد و ورود به دانشگاه، تمرینی مناسب برای ورود به عرصه های علم و دانش اندوزی و بستری مناسب برای تمرین مسئولیت پذیری برای ورود به جامعه برای ایفای مسئولیت های مهم در زندگی افراد است.<
وی با بیان اینکه دانشجویان با ورود به دانشگاه آماده ورود به فصل نوینی از زندگی خود می شوند، افزود: اولین رسالت دانشجویان اهمیت قائل شدن به مبحث آموزش و توجه به دیگر فعالیت‌های فرهنگی واجتماعی و ورزشی در کنار فعالیت های آموزشی است.<
دکترصبا ادامه داد: محیط دانشگاه تفرش محیطی مناسب برای پژوهش و آموزش است که با وجود شرایط فعلی کشور و انبوه از فارغ التحصیلان جویای کار، دانشجویانی که از توانمندی و قابلیت های علمی برخوردار می باشند از شانس بیشتری برای کسب شغل برخوردار می باشند.<
رئیس دانشگاه تفرش تصریح کرد: جامعه دانشگاهی تفرش اعم از استادان و کارمندان محیطی آرام برای فعالیت های آموزشی و پژوهشی دانشجویان فراهم کرده اند تا دانشجویان با برنامه ریزی لازم، حداکثر بهره مندی را از این محیط برای کسب قله های علم و فناوری داشته باشند.<
حجت الاسلام سیدمهدی قاضی زاده سرپرست نهاد نمایندگی مقام معظم رهبری دردانشگاه تفرش نیز دراین آیین گفت: رسالت دانشجویان در دوران تحصیل داشتن تحرک علمی و اعتقادی در فراگیری علوم، ایده پردازی، تفکر و تعقل به منظور کسب خروجی موفقیت آمیز از دانشگاه محل تحصیل خود است.<
دکتراسماعیل نظری معاون آموزشی و تحصیلات تکمیلی دانشگاه تفرش نیز دراین آیین ضمن معرفی واحدهای مختلف معاونت آموزشی برای دانشجویان گفت: گذراندن موفقیت آمیز دوران دانشجویی درحوزه آموزشی مستلزم تعامل با مدیران گروه و فراگیری آیین نامه های آموزشی است.<
وی با اشاره به اینکه دانشگاه تفرش یکی از دانشگاه های موفق کشور در قبولی آزمون کارشناسی ارشد است، افزود: حفظ این موقعیت ممتازدانشگاه تفرش در گرو بهتر درس خواندن دانشجویان و تلاش علمی آنان است.<
دکترمحمد حبیبی معاون فرهنگی و دانشجویی دانشگاه تفرش نیز دراین آیین ضمن معرفی تمامی واحدهای معاونت دانشجویی وفرهنگی گفت: امروز رسالت دانشجویان جهاد علمی برای توسعه و پیشرفت کشور در منطقه و جهان است و هرگونه تلاش و تقبل زحمتی در این راه قطعاً مأجور و مورد رضایت خداوند متعال می باشد.<
وی با بیان اینکه دانشگاه تفرش در محیطی آرام برای پژوهش و در نزدیکی شهرهای بزرگ از جمله تهران و اراک واقع شده است، افزود: این شهرستان مهد پدران علمی کشور است و اینک رسالت ما تلاش برای ارتقای موقعیت علمی دانشگاه تفرش و به موازات آن شهرستان تفرش در کشور می باشد.<
دکترحبیبی با تاکید براین که مهم ترین راه پیشرفت شهرستان، گسترش کمی وکیفی دانشگاه های آن می باشد از مسئولان شهرستان تقاضا کرد تا همچون گذشته از حمایت های مادی و معنوی خود، دانشگاه را مستفیذ کنند.<
پخش کلیپ، موسیقی آیینی و اجرای تئاتر از مهم ترین برنامه های جانبی این مراسم بود.<
ل.س ۱۳۴۲/ ر.ب ۱۳۴۵