نشست تخصصی باحضور رئیس گروه علمی - فرهنگی شورای عالی انقلاب فرهنگی در دانشگاه جیرفت برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست تخصصی، دکتر مسلم بسیج، مدیر فرهنگی دانشگاه جیرفت اظهار داشت: این نشست به منظور جهت گیری صحیح کارهای فرهنگی و توانمندسازی دانشجویان فعال دانشگاه جیرفت در راستای سند فرهنگی شورای عالی انقلاب فرهنگی برگزار شد.
وی یکی از مهم‌ترین اهداف این نشست را توجه به دغدغه فرهنگی رهبر معظم انقلاب اسلامی دانست و بیان کرد: با توجه به تهاجم فرهنگی دشمن و حضور دانشجویان به عنوان افسران جنگ نرم باید این جوانان آمادگی لازم را در مقابله با تهاجمات دشمن داشته باشند و این گونه نشست‌ها باعث می‌شود دانشجویان مباحث مدنظر خود را مطرح کنند و از طرفی این مباحث در بین سایر دانشجویان نیز تسری داده می‌شود.
دکتر بسیج با بیان این مطلب که این نشست به مدت دو روز برگزار شد، تصریح کرد: در روز اول نکات راهبردی برای تشکل‌های دانشجویی توسط رئیس گروه علمی و فرهنگی شورای عالی انقلاب فرهنگی مطرح شد و در بخش دوم نشست، فرایند تدوین برنامه راهبردی برای کانون‌ها و تشکل های دانشجویی تشریح شد.
در ادامه دکتر سید جلال موسوی رئیس گروه علمی و فرهنگی شورای عالی انقلاب فرهنگی گفت: اکثر تشکّل‌های فرهنگی، در ورطه بی‌ابزاری و بی روشی گرفتارشده‌اند به‌گونه‌ای که اکثر این قبیل تشکّل‌ها همواره این دو سؤال اساسی را فراروی خود دارندکه چه‌کار باید کرد؟ و چگونه باید این کار را انجام داد؟ لذا کانون‌ها باید برنامه راهبردی داشته باشند، مأموریت، اهداف، فرآیندها و رویه‌های کانون و تشکل خود را تعیین کنند، در همان روزهای اول سال تحصیلی، مأموریت و اهداف کانون و تشکل و بخش خود را مشخص کنند تا بتوانند سوال‌ها را پاسخ دهند
وی افزود: توصیه می‌شود که دبیران کانون‌های دانشجویی قدرت تصمیم‌گیری را به افراد کانون بدهند، امابرای اطمینان از پیشرفت آن‌ها روند کار را مشاهده کنند و در پایان کار از اعضای کانون دانشجویی و حتی دانشجویان دیگر بازخورد بگیرید، دنبال تعریف نباشید، هرکاری نقاط ضعف و قوت دارد پس نگران مثبت یا منفی بودن بازخورد نباشید.
دکتر سید جلال موسوی ادامه داد: برنامه‌ریزی راهبردی یکی از وظایف مدیریت راهبردی است که عبارت برنامه‌ریزی استراتژیک و برنامه ریزی بلندمدت اغلب به ‌جای یکدیگر به کار می روند اما دارای تفاوت‌های اساسی هستند.
وی خاطرنشان کرد: برنامه‌ریزی استراتژیک یک فرایند است، اجرای این فرایند باید بر اساس مراحل مشخص و از پیش تعیین‌شده انجام شود، لذا برای تشکل‌های دانشجویی با استناد به یکی از مدل‌های برنامه‌ریزی راهبردی، فرایند برنامه‌ریزی راهبردی تشریح شود. همچین در ادامه روش تدوین چشم‌انداز، مأموریت و روش بررسی محیط داخلی و خارجی (استخراج نقاط ضعف و قوت و فرصت و تهدید) تشریح و در پایان روش تدوین استراتژی و راهبرد و اهداف تبیین شد که در پایان نشست تحلیل محیطی یک نمونه سند راهبردی در حوزه دانشگاه و آموزش عالی نیز تشریح شد.
افراد حاضر در بخش پایانی این نشست دو روزه جهت ادای احترام به مقام شامخ شهدا در مکان یادبود شهدای گمنام دانشگاه جیرفت حضور یافتند.
ل.م. ۵۴/ ر.ب ۱۳۴۵
<p>&nbsp;
<p dir="ltr">&nbsp;
&nbsp;