سرپرست وزارت علوم با خانواده شهید مجید شهریاری دیدار و گفت‌گو کرد - وزارت علوم، تحقیقات و فناوری
به گزارش روابط عمومی وزارت علوم، دکتر هاشمی در این دیدار گفت: شهید مجید شهریاری، هم در عرصه علم و پژوهش و هم در عرصه اخلاق و ادب الگو و پیشتاز بودند.
وی تاکید کرد: وظیفه ما مسئولان آموزش عالی این است شرایطی را فراهم کنیم &nbsp;که دانشجویان و دانشگاهیان ما راه و مسیر شهید شهریاری را ادامه بدهند و هرکدام برای کشور موجب افتخار و سربلندی شوند.
دکتر قاسمی همسر شهید شهریاری نیز با قدردانی از سرپرست وزارت علوم گفت: بانوان فرهیخته و جوانان نخبه بسیاری در دانشگاهها و مراکز آموزش عالی وجود دارند که خودرا متعهد به پیشرفت کشور می دانند و باید از ظرفیت آنان استفاده کرد.
وی افزود: مسئولان وزارت علوم در کنار توجه به مسائل کلان آموزش عالی، باید فرصتی را برای دیدار حضوری با دانشجویان اختصاص دهند زیرا برگزاری این دیدار به آنان دگرمی و انگیزه می بخشد.
گفتنی است در پایان دیدار سرپرست وزارت علوم لوح سپاسی را به پاس خدمات استاد شهید دکتر مجید شهریاری به خانواده وی تقدیم کرد.
شهید دکتر مجید شهریاری متولد 1345 زنجان، عضو هیئت علمی و استاد فیزیک هسته‌ای &nbsp;دانشگاه شهید بهشتی تهران بود که درتاریخ ۸ آذر ۱۳۸۹ در اقدام تروریستی &nbsp;دشمنان کوردل &nbsp;به درجه رفیع شهادت نائل شد.