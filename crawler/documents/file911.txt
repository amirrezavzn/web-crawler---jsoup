پیام رئیس دانشگاه آیت الله حائری میبد به مناسبت آغازسال تحصیلی و هفته دفاع مقدس - وزارت علوم، تحقیقات و فناوری
به گزارش روابط عمومی وزارت علوم ، متن پیام دکتر کلانتری بدین شرح است<span dir="ltr"> :<
بی شک غوطه خوردن در اقیانوس بیکران علم و آگاهی و مجاهدت در مسیر کسب معرفت و فضیلت سعادتی بس عظیم است که توفیقش تنها نصیب نیک اندیشان و روشن ضمیران پاک نهادی میگردد که از یک سو اندیشه به اهتزاز درآوردن عَلَم پرتلالوء علم و معرفت بر بلندای هستی لحظه ای از ذهنشان خارج نمیگردد و از سوی دیگر قلوب مطمئنشان مورد توجه و عنایت خاص حضرت حق قرار گرفته است چراکه أَلْعِلْمُ نُورٌ یَقْذفُهُ اللّه ُ فِى قَلْب مَنْ یَشآءُ<span dir="ltr"> !<<br> سال تحصیلی 97-96 دانشگاه آیت الله حائری میبد در حالی آغاز میگردد که در تقارن با دو مناسبت مهم وعظیم است. یکی ماه محرم، ماه حماسه و جهاد و ایثار و ماه سید و مولای شهیدان، سرورو سالار آزادگان و پیر و مراد بسیجیان و دیگری هفته دفاع مقدس و ایام گرامیداشت مجاهدت ها و رشادت های سربازان و جان نثاران آن امام عاشقان و مقتدای شهیدان حضرت اباعبدالله الحسین علیه السلام . همزمانی این سه مناسبت مهم پیامهای متعدد و قابل توجهی را بدنبال دارد که مهم ترینش این است که جبهه حق و فرصت حماسه،جهاد، مقاومت و ایثار منحصر در یک زمان و مکان مشخص نیست و پایان نیافته وهمچنان پابرجاست و اگر زمانی رسالت جهاد و جبهه حماسه در کربلا و عاشورای سال 61 هجری و شمشیر زدن در رکاب سبط غریب نبی مکرم حضرت&nbsp; حسین بن علی علیه السلام بود و نصیبمان نشد و اگرزمانی فریضه یاران امام، حضور درجبهه جنگ و جهاد سخت و حماسی هشت ساله بود و ما جاماندگان قافله عشق شدیم اما جنگ وجبهه و جهاد هنوز ادامه دارد و اگر نیک بنگریم کل یوم عاشورا و کل ارض کربلا<span dir="ltr">!<<br> به طورقطع سنگر مبارزه امروز و جهاد کنونی در دانشگاه است و حماسه امروز مقابله با جنگ نرم دشمنان بوده که سلاح های قدرتمندش ایمان، علم، صبر و بصیرت است و این جز با تلاش و مجاهدت های شبانه روزی فردی و اجتماعی و شناخت خود ، عرصه و زمان رقم نخواهد خورد چراکه ألا و لا یحمِلُ هذا العَلَم الا اهل البَصَر و الصَبر<span dir="ltr">!<<br> از این رو برخود لازم می دانم ضمن تبریک سال تحصیلی جدید وتسلیت ماه محرم ماه حماسه و ایثار و ایام حزن و اندوه و ماتم اهل بیت علیهم السلام محضر تمام دانشگاهیان،استادان و دانشجویان دانشگاه آیت الله حائری میبد بویژه آن دسته ازعزیزانی که عنوان بامسمای دانشجویی جدیدا به آنها منتسب گشته و جدیدالورود به دانشگاه هستند؛ در آستانه هفته دفاع مقدس یاد و خاطره تمامی شهیدان و ایثار گران و دلاورمردانی را گرامی بدارم که جان ذی قیمت خود را در طبق اخلاص قرارداده در راه تشکیل و تثبیت حکومت و نظام اسلامی فدانمودند و اگرما اکنون با کمال امنیت و آرامش بسر میبریم و در مسیرعلم آموزی و تعظیم شعائر اسلامی گام برمیداریم تماما مدیون و مرهون رشادت ها و مجاهدت های مدافعان حریم اسلام و انقلاب و حرم آل الله بوده که قطعا کمترین قدرشناسی و پاسداشت آن راست قامتان همیشه تاریخ، هرچه پرشور تر کردن سنگر علم و پژوهش و تلاش در جهت کسب معرفت و فضیلت است<span dir="ltr">.<<br> امیداست که خداوند متعال ما را در این سال تحصیلی جدید قدردان نعمت انقلاب، امام راحل عظیم الشأن، رهبری فرزانه و مقتدر، شهیدان معظم ، آزادگان و ایثارگران سرافراز و خانواده های مکرم آنان بگرداند و لحظه ای شرمسار آنان نباشیم. س.س1351/ع.ع1357