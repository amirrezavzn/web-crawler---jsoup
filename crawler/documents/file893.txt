همکاری های علمی و فناوری ایران و آلمان در حوزه چاپ گسترش می یابد - وزارت علوم، تحقیقات و فناوری
به گزارش اداره کل روابط عمومی وزارت علوم، گلدرمان با ابراز خرسندی از حضور خود و صنعت‌گران آلمانی در ایران گفت: آماده هر گونه همکاری، علمی و دانشگاهی و صنعتی با دانشگاه‌ها و همچنین بخش صنعت ایران در حوزه چاپ هستیم.<
وی با اشاره به همکاری خوب بخش نمایشگاهی ایران و آلمان یادآور شد: ایران و آلمان از قبل از جنگ جهانی همکاری علمی و صنعتی خوبی با هم داشتند و دو کشور سابقه همکاری و تجارب خوبی در حوزه های مختلف دارند و باید این همکاری ها عمیق تر شود.<
مهندس محمد بیطرفان رئیس انجمن علمی فناوری چاپ ایران نیز در این دیدار با اشاره به اینکه صنعت چاپ ایران ظرفیت و پتانسیل خوبی دارد اظهارداشت: در سه حوزه خواهان همکاری با کشور آلمان هستیم که بحث تربیت نیرو و برگزاری دوره های آموزشی و مهارتی در صنعت چاپ، برگزاری کنفرانس های علمی و دانشگاهی و همچنین پیشنهاد اعلام روزی برای چاپ از سوی ایران و با همکاری صنعت‌گران آلمان به یونسکو تا در تقویم یونسکو گنجانده شود.<
رئیس انجمن علمی فناوری چاپ ایران با اشاره به اینکه این انجمن تنها انجمن علمی در زمینه صنعت چاپ در خاورمیانه است، تاکید کرد: انجمن در سال های گذشته هم در بعد داخلی و هم در بعد بین المللی همکاری و رایزنی های خوبی را آغاز کرده است که دورنمای خوبی را برای کشورمان ترسیم می کند.<
کنفرانس بین المللی صنعت چاپ با همکاری انجمن علمی فناوری چاپ ایران و دانشگاه صنعتی امیرکبیر سال آینده در تهران برگزار می شود.<
ل.س ۴۲/ ر.ب ۱۳۴۵