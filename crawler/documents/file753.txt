دستگاه آزمایشگاهی ترمو راکتور، توسط استاد دانشگاه حکیم سبزواری ساخته شد - وزارت علوم، تحقیقات و فناوری
به گزارش روابط عمومی وزارت علوم ، دکتر هادوی فر با اشاره به اینکه&nbsp; مراحل طراحی، ساخت و تست های اولیه این دستگاه در گروه محیط زیست دانشگاه حکیم سبزواری صورت گرفت، گفت: ساخت این دستگاه به صورت بومی در راستای سیاست های دانشگاه حکیم سبزواری در جهت اجرای اقتصاد مقاومتی صورت گرفت.
&nbsp;وی افزود: این دستگاه با رعایت استاندارهای بین المللی ساخته شده و قابل استفاده در آزمایشگاه های محیط زیست جهت آنالیز آب و فاضلاب، زیست شناسی جهت هضم نمونه های آلی، شیمی و مهندسی شیمی جهت انجام واکنش های شیمیایی در دما و زمان لازم است.
&nbsp;وی خاطرنشان کرد: هزینه ساخت این دستگاه، یک چهارم&nbsp; نمونه خارجی و حدود ۱۵ میلیون ریال ارزیابی شده است.
دکتر هادوی فر افزود: هم چنین هزینه تعمیر آن در صورت خرابی احتمالی، یک دهم شرکت های وارد کننده مشابه خارجی آن خواهد بود.
&nbsp;عضو هیات علمی گروه محیط زیست دانشگاه حکیم سبزواری با اشاره به اینکه مراحل طراحی و ساخت این دستگاه ۳ ماه به طول انجامید، یادآور شد: ساخت تجهیزات آزمایشگاهی دیگری همچون الکترو شوکر، حمام آبی و . با توجه به نیاز سایر همکاران در آزمایشگاه های گروه محیط زیست دانشگاه&nbsp; در حال بررسی است.
&nbsp;