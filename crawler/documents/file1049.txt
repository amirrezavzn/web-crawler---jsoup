«سامانه ژورنال یاب ایران» توسط مرکز منطقه ای اطلاع رسانی علوم و فناوری رونمایی شد - وزارت علوم، تحقیقات و فناوری
به گزارش اداره کل روابط عمومی وزارت علوم، این سامانه، ابزاری جدید برای کمک به پژوهشگران و دانشجویان است که تاکنون مشابه آن توسط برخی از ناشران بزرگ خارجی مانند الزویر، اشپرینگر، ابسکو و... و با هدف معرفی ژورنال¬های مناسب به نویسندگان برای چاپ مقالات انگلیسی ارائه شده است.
این سامانه کمک می کند تا محققان (اساتید و دانشجویان حوزه های موضوعی مختلف) به موازات نگارش مقالات علمی بتوانند به شناسایی مجلات مرتبط با موضوع مقاله خود بپردازند.
<strong>«</strong><strong>سامانه ژورنال‌یاب ایران</strong><strong>»</strong> به نویسندگان این امکان را می‌دهد تا مناسب‌ترین ژورنال در حوزه موضوعی مقاله تازه نگاشته شده خود را، در مجموعه ژورنال‌های معتبر ایران بیابند. بر همین اساس، با عملکردی بسیار ساده جهت جستجوی ژورنال های مناسب، فقط کافیست عنوان و چکیده مقاله نوشته شده در فیلدهای مربوطه وارد شود تا طی چند ثانیه فهرستی از ژونال‌های‌ایرانی مرتبط با مقاله نگارش یافته، معرفی و ارائه شود.
همچنین در فهرست ارائه شده متغیرهایی چون ضریب‌تاثیر، وضعیت رتبه، پایگاه‌های نمایه کننده، وضعیت انتشار آخرین شماره، موضوعات اصلی و فرعی و حوزه موضوعی ژورنال نیز در اختیار محقق قرار می‌گیرد که او را در انتخاب ژورنال یاری می‌رساند.
این سامانه هم اکنون از طریق وبگاه مرکز منطقه ای اطلاع رسانی علوم و فناوری به آدرس<a href="http://www.ricest.ac.ir/"> www.ricest.ac.ir<</a> و به صورت رایگان قابل دسترسی است.
برای استفاده، پس از بازکردن وبگاه رایسست لازم است از منوی «پیوندهای سریع» در سمت راست وبگاه، بر روی گزینه ی «سامانه ژورنال یاب RICeST< » کلید زده شود. در صورت تمایل به اتصال مستقیم به سامانه نیز می توان از طریق آدرس<a href="http://journalfinder.ricest.ac.ir/"> http://journalfinder.ricest.ac.ir<</a> اقدام کرد. م.ع ۱۳۶۰