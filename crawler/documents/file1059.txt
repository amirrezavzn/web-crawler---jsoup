کارگاه تکمیلی «آشنایی با قوانین و مقررات حوزه تجارت و بازرگانی خارجی» در پارک علم و فناوری استان سمنان برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، در ابتدای این کارگاه میلاد سعدالدین درخصوص تعرفه‌ها و قوانین حاکم بر حوزه واردات محصولات گفت: این تعرفه‌ها صرفاً مشمول کالاهای واردات قطعی می‌شوند و محصولات صادراتی و همچنین محصولاتی که با هدف پردازش و صادرات مجدد وارد کشور شوند، از پرداخت این تعرفه‌ها معاف هستند.
در ادامه وی به بیان تسهیلات در نظر گرفته شده برای واحدهای تولیدی پرداخت و افزود: به‌عنوان مثال برای این واحدها، امکان به تعویق انداختن پرداخت تعرفه ‎< ها تا نیمه بهمن هر سال با ارائه تضامین مورد قبول اداره گمرک وجود دارد.
کارگزار رسمی گمرک ایران درخصوص قوانین و تسهیلات موجود در حوزه صادرات محصولات گفت: برای صادرات بالای یک میلیون دلار با توجه به نوع کالای صادراتی به میزان ۰.۵ تا ۳ درصد حجم صادرات به واحد صادر کننده جوایز صادراتی تعلق می‌گیرد. برای شرکت‌های دانش‌بنیان سقف این جوایز، ۳ درصد در نظر گرفته شده است.
سعدالدین افزود: از دیگر تسهیلات در نظرگرفته شده برای شرکت‌های دانش‌بنیان، پرداخت حق عضویت این شرکت‌ها تا سقف یک میلیون تومان است.
در ادامه کارگاه حاضران به پرسش و پاسخ با مدرس پرداخته و میلاد سعدالدین به بیان نمونه‌های موردی و راهکارهای کلی صادرات و واردات محصولات پرداخت.
ل.م. ۵۴/ ر.ب ۱۳۴۵
<p>&nbsp;
<p>&nbsp;