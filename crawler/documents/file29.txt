۴۵۰ نفر به ظرفیت خوابگاهی دانشگاه یاسوج افزوده می شود - وزارت علوم، تحقیقات و فناوری
به گزارش اداره کل روابط عمومی وزارت علوم، مهندس ذوالفقار یزدان مهررئیس صندوق رفاه دانشجویان وزارت علوم از اختصاص ۱۵۰ میلیون تومان برای تجهیز درمانگاه وخرید یک دستگاه آمبولانس برای دانشگاه یاسوج از محل اعتبارات مصوب صندوق خبرداد و با تاکید بر لزوم ارتقای سطح کیفی خوابگاه های این دانشگاه اظهار داشت: در این راستا، اعتباری معادل ۲۵۰ میلیون تومان برای ودیعه مسکن مجردی دانشجویان دانشگاه یاسوج اختصاص یافته است.
رئیس صندوق رفاه دانشجویان همچنین در این بازدید یک روزه از طرح های احداث مجتمع فرهنگی رفاهی دانشگاه یاسوج، پروژه ساخت خوابگاه دخترانه و ایجاد آشپزخانه صنعتی در این دانشگاه دیدن کرد.
نشست بررسی مشکلات رفاهی دانشجویان دانشگاه یاسوج با حضور دو تن از اعضای شورای صنفی این دانشگاه از دیگر برنامه های مشاور وزیر علوم و رئیس صندوق رفاه دانشجویان در سفر به یاسوج بود.
&nbsp;