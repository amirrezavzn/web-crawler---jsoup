مراسم نکوداشت شصتمین سالگرد تاسیس دانشگاه علوم کشاورزی و منابع طبیعی گرگان برگزار می‌شود - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر نجفی نژاد رئیس دانشگاه علوم کشاورزی و منابع طبیعی گرگان اظهار داشت: به دلیل تقارن ۱۱ مهرماه سالروز تاسیس دانشگاه با ایام محرم و صفر، مراسم نکوداشت شصتمین سال تاسیس دانشگاه، هشتم آذرماه برگزار خواهد شد.
وی با اشاره به اینکه فلسفه برگزاری این‌گونه مراسم در دین اسلام هم توصیه شده است که به افراد توصیه می‌کند به گذشتگان خود نگاه کنیم و در زمین سیر داشته باشیم افزود: استفاده از تجربه گذشتگان و مرور فعالیت‌هایی که طی ۶۰ سال گذشته برای پیشرفت دانشگاه علوم کشاورزی و منابع طبیعی گرگان انجام شده، از دیگر اهداف برگزاری مراسم نکوداشت دانشگاه است.
دکتر نجفی با اشاره به در دست تدوین بودن کتاب تاریخچه دانشگاه گفت: امیدواریم با تدوین این کتاب، از روند ۶۰ سال فعالیت این دانشگاه در تربیت نیروی انسانی ماهر و متخصص، یادگاری شایسته برای آیندگان باقی بگذاریم.
ل. م. ۱۳۵۴/ ع.ع ۱۳۵۷
&nbsp;