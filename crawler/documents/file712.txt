دکتر شریعتی نیاسر: نتایج نهایی سطح‌بندی مراکز آموزش عالی دولتی تا دو هفته آینده اعلام می‌شود - وزارت علوم، تحقیقات و فناوری
به گزارش روابط عمومی وزارت علوم، دکتر شریعتی نیاسر روز یکشنبه در نشست خبری با خبرنگاران به تقارن سال تحصیلی جدید با هفته دفاع مقدس و ایام سوگواری اباعبدا... الحسین اشاره کرد و گفت: امسال سال تحصیلی را در شرایطی آغاز کردیم که با تمهیدات اندیشیده شده، سالی پرنشاط، قانون‌مدار و توأم با معنویت باشد.
وی به طرح &nbsp;سطح‌بندی مراکز دولتی و غیردولتی طی دو سال گذشته اشاره کرد و گفت: در بخش غیردولتی فاز آزمایشی سطح‌بندی را پشت سر گذاشته‌ایم و فاز نهایی آن نیز اعلام شد، اما بخش دولتی فاز آزمایشی سطح‌بندی را طی و مرحله بررسی آن نیز نهایی شده است. پیش‌بینی می‌شود طی دو هفته آینده نتیجه نهایی سطح‌بندی مراکز دولتی&nbsp; اعلام شود.
معاون آموزشی وزیر علوم، &nbsp;با اشاره به اینکه در سال تحصیلی جدید حدود 740 هزار نفر در دانشگاه‌های کشور پذیرش خواهند شد افزود: از این تعداد 370 هزار نفر در مقطع کارشناسی، 325 هزار نفر در مقطع کارشناسی ارشد و 24هزار و چهارصد نفر در مقطع دکترا پذیرش می‌شوند.
&nbsp;
<strong>* مأموریت‌گرا کردن دانشگاه‌ها؛ محور مهم طرح آمایش آموزش عالی</strong>
دکتر شریعتی نیاسر اظهار امیدواری کرد با مؤلفه‌هایی که در طرح آمایش آموزش عالی بر اساس مصوبه شورای عالی انقلاب فرهنگی برای تعیین تکلیف نهاد آموزش عالی در نظر گرفته شده بتوانیم گام‌های مؤثرتری نسبت به گذشته برداریم.
وی مأموریت‌گرایی دانشگاه‌ها و مراکز پژوهشی را از محورهای مهم طرح آمایش آموزش عالی دانست و گفت: دانشگاه‌های مأموریت‌گرا مورد حمایت قطعی قرار خواهند گرفت.
معاون آموزشی وزارت علوم همچنین یکپارچه سازی نظام آموزش عالی و ایجاد هماهنگی بین زیرنظام‌های آن را یک ضرورت مهم ارزیابی کرد و گفت: در این فرآیند باید همه زیرنظام‌های آموزش عالی ذیل یک چتر واحد و به صورت هماهنگ و یکپارچه عمل نمایند.
وی درخصوص تقسیم آموزش عالی به مناطق ده گانه اظهار داشت: هم‌اکنون آموزش عالی به 10 منطقه تقسیم شده است و به غیر از منطقه 10 که مشتمل بر استان خوزستان است سایر مناطق ترکیبی از چند استان هستند.
دکتر شریعتی خاطرنشان کرد: در پرتوی طرح آمایش آموزش عالی، طرح مدیریت منطقه‌ای در دست تدوین است که امیدوارم امسال شاهد تصویب طرح مدیریت منطقه‌ای باشیم که در پرتو آن تفویض اختیار بیشتری به دانشگاه‌ها صورت گیرد و مناطق در چارچوب سیاست‌های کلان آموزش عالی اختیار خواهند داشت تا به رشد مراکز آموزش عالی منطقه خود کمک کنند. با اجرای این طرح همچنین تلاش می‌شود از همپوشانی و موازی‌کاری نیز پرهیز شود.
وی توجه به مقوله کیفیت در آموزش عالی را با اهمیت دانست و گفت: در سال جاری به این امر نسبت به سال‌های گذشته توجه ویژه‌ای شده؛ چرا که بخش‌های نظارتی آموزش عالی به طور جدی ساختارمند شده‌اند. در سال گذشته توانستیم برخی مراکز آموزش عالی را که از کیفیت بالایی برخوردار بوده‌اند در پرتو نظارت ارتقا دهیم و برخی مراکزی که از کیفیت نامطلوبی برخوردار بوده‌اند تنزل مرتبه یابند و بعضا ظرفیت آنها صفر شود.
معاون آموزشی وزیر علوم با اشاره به ساماندهی مؤسسات آموزش عالی افزود: در قالب این ساماندهی تعداد قابل توجهی از مراکز آموزش عالی دولتی که از سطح استاندارد پایین برخوردار بودند برای افزایش سرعت رشد به صورت قانونمند در کنف حمایت دانشگاه‌های معین منطقه قرار دادیم تا واحدهایی که زیر خط استاندارد هستند و به تعبیری مراکز در حال توسعه شناخته می‌شوند، ضمن حفظ استقلال و اقتدار خود بتوانند با روش هم‌افزایی و بهره‌گیری از پتانسیل دانشگاه‌های معین رشد زودهنگامی داشته باشند.
دکتر شریعتی افزود: بر اساس این سطح‌بندی متناسب با سطح هر دانشگاه در نظام رتبه‌بندی داخل، میزان اختیارات متفاوتی، محدودیت‌ها و ممنوعیت‌هایی را تعریف خواهیم کرد که در چارچوب آن چنانچه مؤسساتی در سطوح پایین‌تر باشند باید نسبت به ارتقای سطح خود قبل از هرگونه توسعه‌ای اقدام کنند و دانشگاه‌ها و مؤسساتی نیز که در سطوح بالا قرار دارند نیز از سیاست‌های تشویقی برخوردار خواهند شد تا بتوانند رشد بیشتری را رقم زنند.
&nbsp;
<strong>* اهتمام ویژه وزارت علوم در حمایت از علوم پایه</strong>
وی با اشاره به اینکه در برنامه ششم توسعه، به پیشنهاد وزارت علوم مفادی در جهت حمایت از علوم پایه گنجانده شده است، تصریح کرد: در این برنامه همچنین ردیف بودجه‌ای برای ارتقای سطح علوم پایه در نظر گرفته شده است.
معاون آموزشی وزیر علوم عنوان کرد: با همکاری فرهنگستان علوم، طرحی تدوین شده که بر اساس آن حوزه‌های علوم پایه از شاخص‌های تشویقی برخوردار شوند تا بتوانند ضمن آن که نخبگان را به این حوزه‌ها ترغیب و جذب کنند، امکان رشد سریع‌تر آنها به مراتب بالاتر تحصیلی را نیز فراهم کنند. به عبارتی توسعه دوره‌های پیوسته در حوزه‌های علوم پایه باید مورد توجه قرار گیرد و کمک اعتباری که به دوره‌های علوم پایه خواهد شد زمینه مناسبی برای اعزام این دانشجویان به خارج از کشور و یا فرصت‌های تحقیقاتی فراهم خواهد کرد.
&nbsp;
<strong>* تلاش در جهت حمایت چندگانه از دانشجویان دکترا</strong>
وی با بیان اینکه دانشجویان مقطع دکترا از حمایت‌های حقوقی، تجهیزاتی و رفاهی برخوردار می‌شوند، افزود: در سالی که از سوی مقام معظم رهبری با عنوان «اقتصاد مقاومتی: تولید- اشتغال» نامگذاری شده، باید به مسئله اشتغال توجه ویژه شود و با حمایت‌های حقوقی صورت گرفته زمینه اشتغال دانشجویان در مراکز دانشگاهی فراهم شود.
دکتر شریعتی نیاسر خاطرنشان کرد: در حمایت تجهیزاتی از دانشجویان مقطع دکترا، امکانات و اعتبارات خوبی پیش‌بینی شده تا بتوانند از پتانسیل تجهیزاتی دانشگاه‌ها و مراکز پژوهشی استفاده مطلوب کنند. در این خصوص طرحی را با مراکز پژوهشی آغاز کردیم که بر این اساس، مراکز پژوهشی کشور به تدریج دانشجو نپذیرند و به جای آن مراکز دانشگاهی با حمایت تجهیزاتی و خدماتی مراکز پژوهشی به پذیرش دانشجو اقدام کنند.&nbsp; این امر کمک می‌کند تا دانشجویان تحصیلات تکمیلی بتوانند پروژه‌های تقاضامحور و عملی تعریف کنند.
معاون آموزشی وزیر علوم در پاسخ به پرسشی درخصوص حمایت رفاهی وزارت علوم از دانشجویان دکتری نیز، به پرداخت وام ویژه دانشجویان مقطع دکترا اشاره کرد و افزود: سال گذشته حدود60 میلیارد تومان اعتبار برای وام ویژه دکترا تخصیص یافت و خوشبختانه در سال 96 نیز 110 میلیارد تومان اعتبار به این امر اختصاص داده شده و پیش‌بینی می‌شود که این میزان اعتبار بتواند تمامی دانشجویان دوره دکتری را زیر پوشش قرار دهد.
معاون آموزشی وزیر علوم افزود: در دوره جدید آموزش عالی باید تدابیری اندیشیده شود که مدرک‌گرایی در دانشگاه‌ها و مراکز آموزش عالی کاهش یابد و یکی از راه‌های رسیدن به این مهم توسعه دوره‌های کاربردی و آموزش‌های مهارتی است که در این مسیر باید گام‌های جدی‌تر و مؤثرتری برداشته شود.
ل.م. 1354/ع.ع 1357
&nbsp;