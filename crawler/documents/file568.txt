پیام رئیس دانشگاه شهیدچمران اهواز به مناسبت آغاز هفته دفاع مقدس - وزارت علوم، تحقیقات و فناوری
به گزارش روابط عمومی وزارت علوم، در پیام دکترخواجه آمده است<span dir="ltr">:<
حماسه بزرگ و ماندگار عاشورای سال 62 هجری و قیام امام حسین (ع) در تاریخ ملت‌های مسلمان و آزادی‌خواه بویژه شیعیان همواره سرمشقی الهام‌بخش برای مبارزه با ظلم و ستم بوده و پیروزی شکوهمند انقلاب اسلامی به عنوان بزرگ‌ترین حادثه تاریخ معاصر ایران و رویدادهای درونی آن با الهام و الگو از آن شکل‌گرفته است.
ارزش‌های معنوی برخاسته از متن دفاع مقدس چون ایثار، شهادت، فداکاری، صبر و استقامت را می‌توان زاییده مکتب عاشورا و تأثیرپذیری از قیام کربلا قلمداد کرد.
ضمن عرض تسلیت به مناسبت فرارسیدن ایام سوگ و عزای سرور و سالارشهیدان حضرت حسین بن علی (ع)، تقارن این ایام عزیز را با سالگرد بزرگداشت هفته دفاع مقدس گرامی می‌داریم<span dir="ltr">.<
دفاع مقدس مجموعه‌ای منسجم و درهم‌تنیده از اقتدار، شکوه، استواری و پایمردی ملت بزرگ ایران است و در حافظه تاریخ رویدادهای گوناگون این کشور سندی بزرگ از افتخارات ملت محسوب می‌شود که در آن ویژگی‌های برجسته و ممتازی همچون شهادت و ایثار چونان نگینی تابناک و پرفروغ بر تارک آن می‌درخشد. صحیفه شگفت‌انگیز دفاع مقدس مملو از فداکاری و جان‌فشانی مردمانی است که برای عزت و عظمت ایران از همه هستی و عزیزترین گوهر وجود خویش گذشتند تا امروز شاهد ایرانی سرافراز و ایستاده بر بام اقتدار باشیم. می‌توان با همه وجود اذغان داشت که در تاریخ پرفراز نشیب این کشور هفته دفاع مقدس گنجینه‌ای از رشادت و شهامت دلیری مردانی بعضاً بی‌نام‌ونشان است که بدون هیچ چشم‌داشتی درراه حفظ و دفاع از هر ذره از خاک وطن قهرمانانه ایثار و جان‌فشانی کردند و زیباترین فصل این صحیفه که همچون گوهری درخشان می‌درخشد صلابت و اراده آهنین شهیدان ماندگار و جاودانی است که با نور ایمان جان خود را درراه عظمت ایران بخشیدند، شهدا با تبعیت و اطاعت تام از ولایت‌فقیه استوار و پابرجا از همه هستی خویش گذشتند تا به کشور آسیبی نرسد ملتی که از چنین ویژگی‌های ممتازی برخوردار باشد همواره بر قله استوار سربلندی ایستاده و بر خود می‌بالد. این روزها و هرلحظه که یاد و خاطره دفاع مقدس در وجود ما تداعی وزنده می‌شود، بی‌اختیار لحظه‌های، حماسه، اقتدار و عظمت درذهن‌ها نقش می‌بندد و عطر معنویت ارزش‌های ایثار و شهادت را به مشام می‌رساند.
هر آنچه امروزه باعث شده است که بسیاری از جوانان و مردم، در دفاع از ارزش‌ها (دفاع از حرم) به خارج از مرزها گسیل دهد و رایحه شهادت را در فضای کشور مهرآگین کند الهام گرفتن از ارزش‌ها و تاسی جستن به راه شهیدان دفاع مقدس است و این از اعجاب شگفت‌انگیز و اعجاز گونه دفاع مقدس است<span dir="ltr">.<
امروز بزرگداشت هفته دفاع مقدس در کنار آنکه پاس داشت عزت و عظمت ملت ایران است، زنده نگه‌داشتن یاد و خاطره همه شهیدان و ایثارگرانی است که با خون پاک خود نهال نوپای انقلاب را به درخت تناوری تبدیل کرده است<span dir="ltr">.<
این رویداد بزرگ تاریخ کشور ما نه‌تنها در ایران برگی زرین و پرافتخار است بلکه الگویی است که همه ملت‌های مسلمان و آزادی‌خواه با الهام از آن برآزادگی و استقلال خود تأکید ورزیدند . بر ماست که برای حفظ و انتقال ارزش‌های فرهنگی دفاع مقدس برای نسل‌های آینده و امت‌های دیگر به‌صورت جدی برنامه‌ریزی ‌کنیم در آستانه سالگشت دفاع مقدس ضمن گرامیداشت این ایام شکوهمند، یاد و خاطره امام راحل (ره)، شهدای گران‌قدر انقلاب اسلامی ، دفاع مقدس و مدافع حرم را گرامی داشته و از درگاه دادار بی‌همتا می‌خواهیم که بر درجات عالی آنان بیافزاید<span dir="ltr">. <