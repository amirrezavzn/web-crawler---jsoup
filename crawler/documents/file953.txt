نشست معارفه دانشجویان جدیدالورود دانشگاه جیرفت برگزارشد - وزارت علوم، تحقیقات و فناوری
به گزارش اداره کل روابط عمومی وزارت علوم، دکترسعید برخوری معاون آموزشی و پژوهشی دانشگاه جیرفت دراین نشست ضمن تبریک به دانشجویان برای انتخاب این دانشگاه برای ادامه تحصیل گفت: مجموعه دانشگاه از اعضای هیئت علمی، کارکنان و هیئت رئیسه بر آن هستند تا همه امکانات مورد نیاز شما را فراهم کنند تا شما در راه رسیدن به هدف خود مشکلی نداشته باشید و این مجموعه همیشه در کنار شما هستند.<
وی افزود: همانگونه که برای رشد و پیشرفت شما تجهیزات جدید در دسترس شما قرار گرفته، رقابت برای دست یابی به فرصت های پیش رو نیز بیشتر شده است و لازمه پیروزی شما در این رقابت برنامه ریزی و سعی و تلاش در جهت رسیدن به هدف است.<
دکتربرخوری با بیان این مطلب که یکی از دغدغه های همه جوانان در کشور اشتغال است، بیان کرد: اگر کسی امروز با برنامه ریزی و هدف گام بردارد می تواند به شغل مد نظر خود دست یابند.<
معاون آموزشی و پژوهشی دانشگاه جیرفت گفت: امروز دنیای علم و پیشرفت علمی است، در این دنیا کسی پیشرفت می کند و به موفقیت دست می یابد که دانش خود را به داریی تبدیل کند که لازمه این مهم، امید، پشتکار و برنامه ریزی می باشد.<
وی ادامه داد: برای دست یابی به هدف باید افق دید خود را بالا برد و فراتر از مرزهای کشور را دید و این مهم با امید به آینده و اراده قوی میسر می شود.<
معاون آموزشی دانشگاه جیرفت گفت: دانشگاه جیرفت موفقیت های چشمگیری داشته و گواه این مدعا قبولی بالای دانشجویان در سنوات گذشته در مقاطع تحصیلات تکمیلی و کسب رتبه های برتر می باشد که نشان از آن دارد که زمینه پیشرفت و موفقیت فراهم است لذا تلاش و پشتکار شما را می طلبد.<
وی خاطرنشان کرد: شما دانشجویان فصل نوینی از زندگی را تجربه می کنید و از این فرصت برای موفقیت بیشتر استفاده کنید.<
در ادامه این نشست حجت الاسلام شاهرخی مسئول دفتر نهاد رهبری در دانشگاه جیرفت با اشاره به جایگاه علم نزد خداوند گفت: کسانی که ایمان و دانش آنها با هم پیشرفت کرده باشد جایگاه بسیار بالایی نزد خداوند دارند.<
وی با بیان این مطلب که شما دانشجویان به شهری قدم گذاشته اید که گهواره تمدن بشریت است، خاطرنشان کرد: هیچ تمدنی بوجود نیامده و کشوری تمدن سازی نکرده است که مگر اینکه با علم تمدن سازی کرده باشد، لذا مهمترین رکن هر تمدن علم آموزی بوده است.<
حجت الاسلام شاهرخی ادامه داد: تمدنی که در جیرفت شاهد آن هستیم در راستای توجه به مقوله علم آموزی ایجاد شده و امروز ما به آن می بالیم.<
وی با اشاره به انتظارات از دانشجویان جدیدالورود، افزود: ایجاد انگیزه، برنامه ریزی راهبردی، نشاط و پویایی از مهمترین وظایف دانشجویان است و در همین راستا مجموعه دانشگاه همه توان خود را در راستای ایجاد فضای آرام برای رشد و پویایی شما به کار بسته است.<
حجت الاسلام شاهرخی مهم ترین مهارت های دوران دانشجویی را مدیریت زمان، حل مسئله، دوست یابی و بندگی خداوند دانست و بیان کرد: دانشجویان باید تلاش کنند در کنار کسب علم این مهارت ها را بیاموزند و استفاده و شرکت در برنامه های فرهنگی را در برنامه های خود داشته باشند.<
در ادامه این نشست دکترسجادی مدیر آموزش و تحصیلات تکمیلی دانشگاه جیرفت برخی از ضوابط و مقررات آموزشی را به دانشجویان آموزش داد.<
دراین نشست که با حضور اعضای هیئت علمی و دانشجویان جدیدالورود برگزارشد و هدیه ای از طرف این دانشگاه به دانشجویان اهدا شد.<
ل.س ۱۳۴۲/ ر.ب ۱۳۴۵