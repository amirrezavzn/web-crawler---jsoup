کارگاه آموزشی "موتوشاب" دردانشگاه تحصیلات تکمیلی صنعتی و فناوری پیشرفته برگزارشد - وزارت علوم، تحقیقات و فناوری
به گزارش اداره کل روابط عمومی وزارت علوم، دراین کارگاه دکترحمیدرضا ناجی رئیس مرکز آگاهی، پشتیبانی و امداد رایانه ای "آپا" در سخنانی به معرفی «موتوشاب»، پرداخت.<
وی با تاکید بر امنیت در استفاده از شبکه های اجتماعی مجازی خواستار استفاده از «موتوشاب» به عنوان یک شبکه بومی و امن شد.<
دکترناجی تصریح کرد: موتوشاب با تاکید بر امنیت و حفظ حریم خصوصی کاربران، تمرکز بر نیازمندی‌های داخلی و معماری قابل توسعه، بهترین گزینه برای تولید یک شبکه اجتماعی ایرانی است.<
وی افزود: با استفاده از «موتوشاب»، در کوتاه‌ترین زمان و با کم‌ترین هزینه، می توان شبکه اجتماعی خود را طراحی کرد.<
رئیس مرکز "آپا" عنوان کرد: توسعه موتور بومی تولید شبکه‌های اجتماعی به منظور تسهیل فرآیند طراحی و پیاده‌سازی شبکه اجتماعی توسط متولیان داخلی برنامه ریزی شده است.<
دکترناجی گفت: استفاده از موتوشاب برای هر گروه اجتماعی ایرانی، می‌تواند اولین و بهترین گزینه برای تولید شبکه اجتماعی باشد.<
وی با بیان اینکه این موتور با بهره‌مندی از معماری نوین و انعطاف‌پذیر و بر مبنای فناوری‌های متن‌باز توسعه داده شده است، افزود: موتوشاب انشعابی از موتور محبوب اکسوال است و با استفاده از زبان برنامه‌نویسی PHP< و پایگاه‌داده MySQL< طراحی شده که ضمن برخورداری از جامعه وسیع پشتیبانی و توسعه، قابلیت استقرار بر روی تمامی سیستم‌های عامل و محیط‌های اجرا را دارد.<
درادامه دکترمحمدمهدی فقیه عضو هیئت علمی دانشکده مهندسی برق و کامپیوتر دانشگاه تحصیلات تکمیلی صنعتی و فناوری پیشرفته کرمان سخنرانی خود را با عنوان امنیت چاپگرها ارائه کرد.<
وی با تاکید بر رعایت مسائل ایمنی افزود: کاربران چاپگرهای متصل به شبکه نسبت به ارتقای امنیت این دستگاه ها اقدام کنند تا از بروز مشکلات بزرگ تر جلوگیری کنند.<
همچنین دکتراحسان سلیمانی نسب عضو هیئت علمی دانشکده برق و کامپیوتر دانشگاه تحصیلات تکمیلی صنعتی و فناوری پیشرفته کرمان نیز به ارائه مباحث امنیت در شبکه های بیسیم پرداخت.<
وی با اشاره به اینکه اینترنت اشیا در حال ورود و فراگیر شدن است تصریح کرد: این پدیده لزوم امنیت در استفاده از شبکه های بیسیم را مضاعف کرده است.<
ل.س ۱۳۴۲/ ر.ب ۱۳۴۵