پیام تبریک رئیس دانشگاه شهید باهنر کرمان به مناسبت آغاز سال تحصیلی۹۷-۹۶ - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
آغاز سال نو تحصیلی 1396 و در نخستین روزهای محرّم‌­الحرام 439، مقارن با هفتۀ دفاع مقدّس، موجی از تعهّد، تلاش و مسئولیّت و معنویّت، سراسر کشور عزیزمان را فراگرفته و در این میان، نقش دانشگاه و دانشگاهیان از هر جهت حائز اهمّیّت است؛ چراکه اوّلاً نهاد مقدّس دانشگاه است که با سرمایه‌ای به ارزش والای استادان و دانشجویان، پرچم نهضت علمی و فرهنگی را در جامعه بر دوش دارد، ثانیاً دانشگاهیان بدون شک با نثار جوانان برومند خود در راه آرمان‌‌های انقلاب و نظام مقدّس جمهوری اسلامی مؤثرترین حضور را در میدان‌‌های نبرد با دشمن، چه در حوزۀ فرماندهی و ستاد و چه در رده‌‌های رزمی و یگان‌‌های عملیّاتی داشته و هیچگاه از درس‌‌آموزی در مکتب حضرت اباعبدالله ‌الحسین، سیّدالشّهدا(ع)، باز نایستاده‌‌اند.
&nbsp; و امّا دانشگاه شهید باهنر کرمان، که اینک با 16 هزار دانشجو و 650 عضو هیئت علمی و بیش از 400 رشته و گرایش تحصیلی، به عنوان دانشگاه مادر در استان کرمان و یکی از برزرگ‌ترین دانشگاه‌‌های جامع در جنوب شرق کشور به شمار می‌رود، با افتخار آماده است تا پذیرای جوانان عزیزی باشد که دل در گرو رشد و پیشرفت روزافزون کشور خود دارند و تصمیم گرفته‌اند در یکی از دانشگاه‌‌های بزرگ و ممتاز کشور ادامۀ تحصیل دهند؛ دانشگاهی که بیش از چهل سال پیش با نیّت خیرخواهانۀ بزرگ‌‌مردی به نام مهندس علیرضا افضلی‌‌پور و همسر مکرّمه‌اش بانو فاخره صبا بنیان نهاده شد و اکنون تمام ظرفیّت و توان علمی و فرهنگی خود را در اختیار جوانان این مرز و بوم نهاده است.
بار دیگر فرارسیدن سال تحصیلی جدید و هفتۀ دفاع مقدّس را گرامی داشته، برای همۀ استادان، دانشجویان، کارکنان و دوست‌داران دانشگاه آرزوی سلامت و سعادت دارد.
ل. م. 1354
&nbsp;
&nbsp;