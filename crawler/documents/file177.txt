حضور دانشگاه صنعتی نوشیروانی بابل برای اولین بار در رتبه بندی یو.اس.نیوز - وزارت علوم، تحقیقات و فناوری
به گزارش اداره کل روابط عمومی وزارت علوم، رتبه بندی یو.اس.نیوز از شاخص‌هایی شامل اعتبار جهانی پژوهش (با وزن ۱۲.۵ درصد)، تعداد مقالات پراستناد (۱۷.۵ درصد)، اعتبار منطقه‌ای پژوهش (۱۲.۵ درصد)، درصد مقالات پراستناد (۱۵ درصد)، انتشارات (۱۲.۵ درصد)، کنفرانس‌ها (۲.۵ درصد)، همکاری‌های بین‌المللی (۱۰ درصد)، تاثیر استناد نرمال شده (۱۰ درصد) و مجموع استناد (۷.۵ درصد) جهت ارزیابی و رتبه‌بندی موسسات سود جسته است.<
در رتبه بندی اعلام شده، دانشگاه هاروارد رتبه نخست را به خود اختصاص داده است. موسسه فناوری ماساچوست و دانشگاه استنفورد به ترتیب رتبه دوم و سوم جهان را کسب کرده‌اند.
در این رتبه بندی ۱۴ دانشگاه کشور در زمره دانشگاه های برتر دنیا قرار گرفتند که در این میان دانشگاه تهران با کسب رتبه ۴۶۲ جهانی، برترین دانشگاه کشور شناخته شد و دانشگاه ‌های تربیت مدرس و تبریز با رتبه های ۸۰۶ و ۸۸۰ به ترتیب جایگاه های دوم و سوم را در میان دانشگاه ‌های جامع کشور به خود اختصاص دادند.
در رتبه بندی موضوعی، در حوزه<strong> مهندسی</strong> دانشگاه صنعتی نوشیروانی بابل با کسب امتیاز ۴۸.۵ به رتبه دهم در کشور و ۳۰۹ دنیا دست یافت. همچنین در حوزه<strong> شیمی</strong>، دانشگاه صنعتی نوشیروانی بابل با کسب امتیاز ۳۹.۵ جایگاه هفتم کشور و رتبه ۴۸۱ دنیا را به خود اختصاص داد.
س.س ۱۳۵۱/ ر.ب ۱۳۴۵