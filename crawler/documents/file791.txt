پیام ریاست دانشگاه جامع علمی کاربردی به مناسبت آغازسال تحصیلی ۹۷-۱۳۹۶ - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
در آستانه ماه مهر و شروع صحیفه نورانی دانش و تلاش دانشجویان جهت کسب مهارت، صمیمانه آغاز سال تحصیلی را به همه دانشجویان عزیز، مدرسان گرامی، همکاران تلاشگر دانشگاه و رؤسای مراکزعلمی کاربردی درهر نقطه از کشور ایران اسلامی تبریک عرض می‌کنم.
امیدوارم با استعانت از الطاف بی کران الهی و تحت توجهات حضرت عصرعجل الله تعالی فرجه، در طول سال تحصیلی جدید که نیمی از آن در سال مزین به شعار " اقتصاد مقاومتی، تولید و اشتغال" است، ضمن تهذیب نفس و علم آموزی، درکسب مهارت‌های مورد نیاز کشور تلاش مضاعف کرد و با سرلوحه قرار دادن رهنمودهای رهبر فرزانه انقلاب همواره در مسیر رشد و توسعه موفق و مؤید باشید.
&nbsp;