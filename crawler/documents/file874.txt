بهره‌برداری از ظرفیت شرکت‌های فناور پارک علم و فناوری خراسان درجهت رفع نیازهای آستان قدس رضوی - وزارت علوم، تحقیقات و فناوری
به گزارش روابط عمومی وزارت علوم، در ابتدای جلسه دکتر سید حسن علم الهدایی رئیس پارک علم و فناوری خراسان ضمن بیان تعاملات ملی و بین المللی پارک و شرکت های فناور آن، به توانمندی های شرکت های پارک در حوزه های تخصصی مختلف، به خصوص حوزه فناوری اطلاعات پرداخت و به فعالیت های موفقیت آمیز مرکز رشد <span dir="ltr">ICT< پارک در سطح استان و کشور اشاره کرد.
در ادامه مهندس جاهدی مدیر مرکز رشد <span dir="ltr">ICT< پارک علم و فناوری خراسان، این مرکز رشد را یکی از قدیمی ترین و بزرگ‌ترین مراکز رشد تخصصی کشور در حوزه <span dir="ltr">ICT< دانست و به نقش بارز و مهم پارک علم و فناوری خراسان در تصمیم گیری های حوزه <span dir="ltr">ICT< استان از جمله مطالعات اصلی و راهبردی <span dir="ltr">ICT Master Plan<&nbsp; استان خراسان رضوی اشاره کرد که به عنوان اجرایی‌ترین <span dir="ltr">ICT Master Plan< در کشور انتخاب شد.
وی گفت: این مرکز رشد تاکنون رشد حدود 140 شرکت فناور را در رزومه کاری خود دارد و در حال حاضر به حدود 70 شرکت جاری ارائه خدمات می کند.
مهندس جاهدی همچنین به رویکرد جدید پارک علم و فناوری خراسان در حوزه کارآفرینی مبتنی بر نوآوری و فناوری با عنوان رویداد استارتاپی اشاره کرد و افزود: &nbsp;این رویداد در بدنه دولت از سال 91 و از پارک علم و فناوری خراسان آغاز شد و تاکنون حدود 70 رویداد به سبک کارآفرینی را در دو سال اخیر مدیریت کرده است.
مرکز رشد <span dir="ltr">ICT< پارک خراسان هرساله براساس اولویت بازار اقدام به پذیرش شرکت ها می کند که از جمله این اولیت ها در دو سال اخیر حوزه تولید محتوا، فضای مجازی، کسب و کارهای اینترنتی پلت فرمی و بازی های رایانه ای بوده که نتایج خوبی را به دنبال داشته است.
سپس دکتر قدیری ابیانه با استقبال از توانمندی های پارک علم و فناوری و مرکز رشد <span dir="ltr">ICT< پارک به تأکید تولیت بر بهره برداری از ظرفیت شرکت های فناور استان در حوزه نیازهای استان قدس رضوی و رویکرد استفاده از محصولات داخلی اشاره کرد و گفت: می‌توان آستان قدس رضوی را از منظر دیگری به عنوان یک سرمایه گذار برای شرکت ها درنظر گرفت و استفاده از ظرفیت شرکت‌ها را در جهت رفع نیازهای استان قدس، نه تنها محدود و منحصر به حوزه <span dir="ltr">ICT< بلکه به همه حوزه های علمی دانست.
در ادامه تعدادی از شرکت های فناور حوزه <span dir="ltr">ICT< پارک علم و فناوری خراسان به ارائه توانمندی‌ها و پیشنهادات خود درخصوص همکاری و ارائه خدمت به استان قدس پرداختند.
در پایان دکتر قدیری ابیانه ضمن ابراز خرسندی از توانمندی‌های شرکت‌های مستقر در پارک علم و فناوری خراسان و تأکید مجدد بر بحث سرمایه‌گذاری و استفاده از ظرفیت‌های استان درجهت رفع نیازهای آستان قدس رضوی، بر افزایش و تداوم تعاملات پارک خراسان و شرکت‌های فناور آن با آستان قدس رضوی تأکید کرد و این دیدار را در جهت سوق دادن شرکت‌های فناور به رفع مشکلات و نیازهای آستان قدس رضوی تأثیرگذار برشمرد.
&nbsp;