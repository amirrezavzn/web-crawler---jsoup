برگزاری مراسم معارفه دانشجویان جدیدالورود در دانشگاه صنعتی نوشیروانی بابل - وزارت علوم، تحقیقات و فناوری
به گزارش اداره کل روابط عمومی، در این مراسم دکتر بهرام نوائی نیا معاون آموزشی دانشگاه صنعتی نوشیروانی بابل به تاریخچه این دانشگاه اشاره کرد و اظهار داشت: این دانشگاه در اوایل دهه ۵۰ توسط سید حسین فلاح نوشیروانی تأسیس شد و به برکت نیت خیرخواهانه واقف پله های ترقی را با سرعت هر چه بیشتر طی کرد.
وی افزود: دانشگاه هم اکنون ۶ دانشکده، حدود ۶۵۰۰ دانشجو دارد و حائز رتبه نخست در بین دانشگاه‌های کشور است<u> و</u> بالطبع رسالت شما عزیزان نیز برای حفظ آن سنگین‌تر است.
در ادامه دکتر حمیدرضا محمدی دانیالی معاون فرهنگی و اجتماعی دانشگاه صنعتی نوشیروانی بابل گفت: ما معتقدیم که دانشجو باید صاحب درک عمیق علمی، سیاسی، فرهنگی و اجتماعی باشد و چشم بسته اسیر فضاسازی نشود و خودش فضا ساز باشد.
وی افزود: آموزش امری تدریجی است؛ سیستم آموزشی به گونه‌ای طراحی شده است که ایده‌های جدید و روش‌های نوین به آرامی در وجود دانشجو رسوخ پیدا کند و نهادینه شود.
در ادامه حجت الاسلام و المسلمین حسینی مسئول نهاد نمایندگی مقام معظم رهبری در دانشگاه صنعتی نوشیروانی بابل در سخنانی گفت: حضور در جمع دانشجویان همواره مایه مسرت، شادابی و نشاط است به ویژه دانشجویان جدید الورود که گویی نفس تازه به کالبد دانشگاه دمیده اند.
وی تصریح کرد: شما فرزندان ایران اسلامی و افتخارآفرینان آینده این مملکت هستید، سعی کنید با تأسی از فرموده مولا علی (ع) به امور سودمند بپردازید تا از امور بیهوده دور بمانید.
مسئول نهاد نمایندگی مقام معظم رهبری در دانشگاه صنعتی نوشیروانی بابل با تاکید بر اینکه رسالت اصلی دانشجو کسب علم و دانش است اظهار داشت: علاوه بر کسب دانش باید تلاش کنیم تا از مسیر تقوا و انسانیت و اخلاق جدا نشویم که این‌ها همانند حلقه‌های زنجیر به هم پیوسته اند و با هم می توانند انسان را به کمال برسانند.
در پایان این مراسم دانشجویان از نمایشگاه فعالیت‌های دانشجویی بازدید و سپس در قالب تور آشنایی با دانشگاه با واحدهای مختلف دانشگاه آشنا شدند.
ل. م. ۵۴/‏‬ ر. ب. ۴۵
&nbsp;