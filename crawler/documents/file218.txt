مسابقه چالش گرانش (نجات تخم مرغ) در دانشگاه صنعتی کرمانشاه برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی کرمانشاه، دومین دوره از مسابقه چالش گرانش و نجات تخم مرغ به همت انجمن علمی مهندسی مکانیک و با حمایت مدیریت فرهنگی – اجتماعی دانشگاه، در دانشکده انرژی دانشگاه صنعتی کرمانشاه برگزار شد.
مهندس پزد، کارشناس واحد انجمن های علمی مدیریت فرهنگی – اجتماعی دانشگاه صنعتی کرمانشاه گفت: دومین دوره از مسابقه نجات تخم مرغ با حضور ۲۵ تیم دانشجویی همچون سال قبل با داوری خوب دکتر کمال جلالی و مهندس هادی مرادی در دانشگاه صنعتی کرمانشاه برگزار شد.
وی افزود: دانشجویان همیشه برای خلاقیت و تمرین کار گروهی به دنبال فرصت های عجیب و غریب هستند. این فرصت را گاهی چند رشته ماکارونی برای ساختن یک پل به وجود می آورد و یا چند تکه کاغذ، چسب و مقوا برای ساخت یک کاوشگر و نجات تخم مرغ. شاید به نظر بعضی‌ها اینکه بخواهی با چند تکه کاغذ، مقوا، چسب و نی یک کاوشگر برای نجات یک تخم‌مرغ بسازی کمی خنده‌دار به نظر برسد اما همین کار به ظاهر مضحک زمانی روشی برای کشف استعدادهای ناب در طراحی کاوشگر برای ناسا بوده است.
وی یادآور شد: انجمن های علمی مهندسی مکانیک در دانشکده انرژی دانشگاه صنعتی کرمانشاه مسابقه نجات تخم مرغ خود را برای تمامی دانشجویان رشته های مختلف مهندسی برگزار کرد و تیم های شرکت کننده سازه های خود را از ارتفاع ۱۰ متری به پایین پرتاب کردند.
س.س ۱۳۵۱/ ر.ب ۱۳۴۵
&nbsp;
&nbsp;
&nbsp;
&nbsp;
&nbsp;
&nbsp;
&nbsp;