برگزاری رویداد استارت‌آپ جاده ابریشم در پارک علم وفناوری گیلان و حمایت از طرح ها و ایده های برتر - وزارت علوم، تحقیقات و فناوری
به گزارش اداره کل روابط عمومی وزارت علوم، این رویداد در رشت برگزارشد و هریک از ده تیم حاضر در این رویداد، طرح های خود را ارائه کردند.<
دراین دوره با توجه به حضور چند داور بین المللی سخنرانی ها و ارائه تیم های استارتاپی به زبان انگلیسی بود که بعد از ارائه به سوالات داوران پاسخ دادند.<
در حاشیه این رویداد و در بخشی از این برنامه داوران بین المللی با دکترمتقی طلب رئیس پارک علم و فناوری گیلان دیدار و گفتگو کردند.<
این دیدار که در سالن جلسات پارک علم وفناوری گیلان انجام شد، دکتر متقی طلب ضمن خرسندی و امیدواری از حضور جوانان صاحب ایده و نوآوری به برگزاری بین المللی این رویداد اشاره کرد و گفت: پارک علم و فناوری گیلان آمادگی دارد تا از طرح ها و ایده هایی که دراین رویداد مقام برتر را کسب کند حمایت کند.<
این رویداد شامل دو بخش مرحله انتخابی در ۸ شهر ایران و نشست بین‌المللی در جزیره کیش (شامل سخنرانی، شبکه‌سازی و نیز رقابت نهایی برای انتخاب ۳ استارت‌آپ برتر) است که با فاصله‌ای چندهفته‌ای در حال برگزاری است.<
در بخش انتخابی، تیم استارت‌آپ جاده ابریشم به همراه هیئت‌داوران (شامل تعدادی از سرمایه‌گذاران خطرپذیر بین‌المللی) طی ۱۰ روز (از ۳۰ مهر تا ۹ آبان ماه سال جاری) به ۸ شهر تبریز، زنجان، رشت، تهران، اصفهان، شیراز، یزد و مشهد سفر می‌کنند و ۱۰۰ استارت‌آپ مستقر در شهرها یا شهرهای اطراف، فرصت ارائه به سرمایه‌گذاران و هیئت‌داوران را خواهند داشت.<
۱۰ استارت‌آپ برگزیده از بخش نخست، امکان حضور رایگان (هزینه اقامت، بلیط رفت‌وبرگشت، بلیط رویداد برای ۲ نفر) در رویداد نهایی در جزیره کیش را خواهند داشت.<
نهایتاً در رویداد کیش، ۳ استارت‌آپ برتر به انتخاب هیئت‌داوران نیز به جوایز متنوعی نظیر بهره‌مندی از حمایت‌های مختلف صندوق‌های سرمایه‌گذاری و نیز شتاب‌دهنده‌ها، فرصت حضور در نمایشگاه‌های بین‌المللی دست می‌یابند.<
ل.س ۱۳۴۲/ ر.ب ۱۳۴۵