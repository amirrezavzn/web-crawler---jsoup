برنامه ریزی برای ساخت ۲۰۰ خوابگاه جدید تا پایان برنامه ششم توسعه - وزارت علوم، تحقیقات و فناوری
به گزارش روابط عمومی وزارت علوم، دکتر صدیقی با بیان اینکه "ایجاد تحول در ارتقای سطح کمی و کیفی خوابگاه ها در&nbsp; دانشگاه های سراسر کشور چشمگیر و قابل توجه بوده است"، اعلام کرد: به دنبال تعمیر، بهسازی و تجهیز تابستانی، بیش از 500 خوابگاه در دانشگاه های سراسر کشور در آغاز سال تحصیلی جدید به طور مطلوب ارتقاء یافته است.
وی همچنین در بازدید از دانشگاه شهید باهنر کرمان که همزمان با هفته آغازین سال تحصیلی جدید دانشگاه ها و مراکز آموزش عالی کشور انجام شد، "ایجاد فضای شور و نشاط برای دانشجویان" را مهمترین اولویت سازمان امور دانشجویان در آغاز سال تحصیلی جدید دانشگاه ها عنوان کرد.
دکتر صدیقی و هیات همراه از بخش های مختلف دانشگاه شهید باهنر کرمان از جمله دانشکده فنی و مهندسی و مجتمع خوابگاهی بازدید کردند.
خوابگاه هرندی براساس استانداردهای جدید خوابگاهی بهسازی شده و در مسیر خدمت به دانشجویان قرار گرفته است.
دکتر محمد علی طاهر، رئیس دانشگاه شهید باهنرکرمان نیز در این دیدار با ارائه گزارشی از فعالیت‌ها و وضعیت موجود این دانشگاه گفت: دانشگاه شهید باهنر کرمان به عنوان بزرگ‌ترین دانشگاه جنوب شرق کشور دارای 16 هزار دانشجو است که 1000 دانشجو در مقطع دکترای تخصصی، 4 هزار دانشجو در مقطع کارشناسی ارشد و مابقی در مقطع کارشناسی مشغول تحصیل هستند.
وی افزود: این دانشگاه دارای بیش از 400 رشته و گرایش در دوره‌های تحصیلات تکمیلی و بیش از 650 نفر عضو هیئت علمی است.