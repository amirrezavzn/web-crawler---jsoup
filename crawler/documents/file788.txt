دومین سمینار بین المللی «فرهنگ و زبان‌های ایرانی» در دانشگاه شهیدباهنر کرمان برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر صرفی، رئیس پژوهشکده فرهنگ اسلام و ایران، ضمن خیرمقدم به حضار و درود به روح بلند افضلی پور و فاخره صبا، بنیانگذاران دانشگاه کرمان، از برگزارکنندگان این سمینار تشکرکرد.
وی بیان کرد: سهراب سپهری شاعر بلند آوازه معاصر فارسی شعری سروده است به عنوان (ما هیچ، ما نگاه) و در این شعر، عصاره کلامشان این است که حقیقت هستی ما را و نوع نگاه و هستی رقم می زند، اگر نگاه ما یک نگاه سطحی باشد (یک نگاه ظاهر بین باشد) حقیقت وجودی ما نیز، یک حقیقت سطحی و کم ارزش خواهد بود. اگر همه هستی را در ظاهر آن خلاصه کنیم و ظاهر بین باشیم، حقیقت وجودی ما از عمق وجودی و بینش عمیق، برخوردار نخواهیم بود.
وی گفت: از تمامی حضار اجازه می‌خواهم که یک تغییری در کلام سپهری داشته باشیم و آن را تبدیل کنیم (ما هیچ ما زبان) به این معنا که انسان جز در زبان، قادر به زندگی نیست، در قالب زبان می اندیشد در قالب زبان می‌فهماند و می‌فهمد و در قالب زبان ارتباط برقرار می کند به تعبیر دیگه، در زبان زندگی می کند و به تعبیر حضرت امیر، امیر کلام (ع) می‌فرماید: انسان در زیر زبان و در زیر گفتارش خودش پنهان است، به محض اینکه زبان می‌گشاید و یا درباره مطلبی سخنی را می کند حقیقت وجود خود را در برابر دیگران آشکار می‌کند و اصلاً نوع نگاه و نگرش انسان به انسان، به هستی به طبیعت و خدا به مفاهیم مختلف در پرتو زبان شکل می گیرد. یکی از واژگان بسیار پیچیده و پر رمز و راز است، که معانی گونانونی را می رساند به طور کلی این واژه به محض اینکه از دهان خارج می شود، معانی مجازی می‌گیرد و این معانی مجازی متعدد هستند. شاید بتوانیم مهم‌ترین معانی مجازی زبان را دسته‌بندی کنیم. در معانی مثل زبان‌شناختی در گروه های مختلف مثل زبان فارسی و زبان انگلیسی و زبان آلمانی و امثال این‌ها جای بگیرد.
دکتر شاهرخ وفاداری، بانی پژوهشکده فرهنگ اسلام و ایران بیان کرد: در گذشته غربی ها قهرمان پژوهش بودند و به ما کمک می کردند و گفت امروزه درها باز است و باید ازاین موقعیت استفاده کرد.
دکتر عباس آذر انداز، دبیر علمی بین المللی «فرهنگ و زبان‌های ایرانی»، ضمن ارائه گزارش مختصری در خصوص سمینار گفت: شاید وضعیت جغرافیایی امروز ایران، عظمت ایران را نشان ندهد، اما وقتی به زبان‌های ایران نگاه می‌کنیم در واقع عظمت ایران را نشان می‌دهد. نکته مهم درباره زبان سه مرحله تاریخی (ایرانی باستان، ایرانی میانه و ایرانی نو) است که شاید در زبان های دنیا این موضوع منحصر به فرد است.
وی افزود: زبان میانه که در این سمینار به آن می‌پردازیم، ادیان و مذهب‌های بسیاری را در بر خواهد گرفت که با این زبان‌ها صحبت می کردند.
دکتر آذرانداز گفت: در سمینار اول همکاری بین پژوهشکده فرهنگ و اسلام ایران و دانشگاه گوته فرانکفورت و برلین آلمان، برگزار شد اما در این مرحله با دو دانشگاه دیگر نیز تفاهم نامه نوشته شد.نکته ای که دراین سمینار مورد توجه است، در ادامه به معرفی زبان های ایرانی میانی شرق و غرب پرداخت.
در ادامه پروفسور آلبرت کانترا، استاد و پژوهشگر فرهنگ زبان های باستانی ایران در دانشگاه‌های برلین و سالامانکای اسپانیا، با موضوع The” Zoroastrian Long Liturgy in Sasanian Time< ”، و چنگیز مولایی، عضو هیئت علمی دانشگاه تبریز و عضو کمیته علمی سمینار، با موضوع «پیشنهادی درباره تصحیح و قرائت دو واژه از کارنامه اردشیر بابکان» سخنرانی کردند.
در این مراسم دکتر فرزانه گشتاسب با موضوع " کتاب دساتیر"، دکتر موسی محمود زهی با موضوع " نقش فاعلی شاه گشتاسب در متن یادگار زریران بر اساس تحلیل کلام با موضوع “ Daxma. From Cremation Place to Sun tower< ” ، دکتر سالومه غلامی با موضوع " رده شناسی زبان های ایرانی: دیدگاه های سنتی، دستاوردهای نوین، دکتر داریوش اکبر زاده با موضوع “ A New Technical Test on Sasanian Bullae (initial report< )”، دکتر بهرام برومند با موضوع" تصویر کتاب اوستا بروی طرف سیمین از زمان ساسانی" و دکتر شیما جعفری دهقانی با موضوع “ New Persian Zoroastrian Manuscripts< ” سخنرانی کردند.
ل.م. ۱۳۵۴/ ر.ب ۱۳۴۵
<p>&nbsp;
<p>&nbsp;