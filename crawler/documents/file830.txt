آغاز کارگاه آموزشی بین المللی«جهانی شدن؛ مشارکت و تعاون در اقتصاد نوآورانه»  در رشت - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر متقی طلب روز شنبه در آیین گشایش کارگاه آموزشی بین المللی توانمندسازی مدیران پارک های علم و فناوری گفت: این اجلاس و کارگاه آموزشی در راستای برنامه مشترک ۳ ساله شبکه پارک های علم و فناوری کشورهای اسلامی با مشارکت سازمان همکاری های اسلامی، «کامستک» و بانک توسعه اسلامی برگزار می شود.<
وی افزود: در این اجلاس بین المللی که از ۲۲ لغایت ۲۶ مهرماه ۱۳۹۶ با عنوان «جهانی شدن؛ مشارکت و تعاون در اقتصاد نوآورانه» در گیلان برگزار می شود، ۴ تن از مدرسان مجرب این حوزه از کشور مالزی و ۳۰ تن از مدیران و نمایندگان پارک های علم و فناوری و مراکز علمی و تحقیقاتی کشورهای اسلامی حضور دارند.<
رئیس پارک علم و فناوری گیلان با اشاره به شرکت تعدادی از روسا و مدیران پارک ها و مراکز رشد کشورمان دراین اجلاس افزود: مدیران و نمایندگان پارک های علم و فناوری کشورهای عراق، پاکستان، اندونزی، بنگلادش، لبنان، سودان، تونس، نیجریه، آذربایجان، مالزی، افغانستان، قزاقستان، عمان و قزاقستان در این اجلاس حضور دارند.<
مصطفی سالاری، استاندارگیلان نیز در آیین آغاز کارگاه آموزشی بین المللی «جهانی شدن؛ مشارکت و تعاون در اقتصاد نوآورانه» گفت: باید برای توسعه کشور باید نوآوری را در بخش های مختلف کشور تقویت کنیم که حمایت از تجاری سازی محصولات دانش بنیان در همین راستا است.
وی برلزوم توجه جدی به شرکت های دانش بنیان تاکید کرد و گفت: قطعاً با حمایت از محققان و دانشمندان شاهد استفاده بهینه از ظرفیت های استانی و ملی خود برای آبادانی و توسعه ایران اسلامی خواهیم بود. م. ع ۱۳۶۰/‏‬ ا. ب ۱۳۵۱
&nbsp;
&nbsp;