وجود نشاط و انگیزه در دانشگاه شرط ضروری رشد علمی و توسعه است - وزارت علوم، تحقیقات و فناوری
به گزارش اداره کل وزارت علوم، به نقل از دانشگاه یزد، دکتر سید ضیاء هاشمی افزود: اینکه گفته می شود دانشجویان آینده سازان کشور هستند، نیمی از واقعیت است چراکه دانشجویان حال را می سازند و با نگاه به آینده حرکت می کنند. به عبارت دیگر دانشجویان با ساختن امروز، سنگ بنای آینده ای درخشان را برای کشور بنا می نهند.<
دکتر هاشمی در بخش دیگری از سخنان خود جمعیت دانشجویی را یک مجموعه جریان ساز در حیات سیاسی ایران و جهان خواند و تصریح کرد: نگاه امنیتی و مشکل محور به دانشجو نه تنها موجب شکست فرد مقابله کننده می شود بلکه موجب توقف در روند رشد و توسعه علمی نیز خواهد شد. از این رو باید نگاه امنیتی و مشکل محور به دانشجو کنار گذاشته شود تا فعالیت های علمی در کشور رونق گیرد.<
در این مراسم که با حضور نماینده ولی فقیه در استان و امام جمعه یزد، استاندار، رییس و جمعی از مسؤولان ارشد دانشگاه برگزارشد، از ۳۳ دانشجوی برگزیده در حوزه های مختلف علمی، فرهنگی و ورزشی کشور با اهدای لوح تقدیر تجلیل شد.