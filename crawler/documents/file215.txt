وزیر علوم، شهادت جانباز سرافراز "علی خوش لفظ" را تسلیت گفت - وزارت علوم، تحقیقات و فناوری
به گزارش اداره کل روابط عمومی وزارت علوم، متن این پیام به شرح زیر است:
بسم الرب الشهداء و الصدیقین
جانباز صبور، مقاوم و با ایمان آقای علی خوش‌لفظ پس از سال ها تحمل درد و رنج ناشی از مجاهدت در راه خدا به خیل دوستان و همرزمان شهیدش پیوست.
این شهید سرافراز و همیشه زنده با استقامتی وصف ناپذیر در راه خدا، مفاهیم والای ایثار و مقاومت را معنایی دیگر و شکوه و جلوه ای خاص بخشید.
اینجانب فقدان تاثربرانگیز و مظلومانه این عزیز سفرکرده و "شهید زنده" را خدمت مقام معظم رهبری، خانواده معزز آن شهید بزرگوار و مردم همیشه قهرمان استان همدان تسلیت عرض می نمایم و از خداوند متعال می خواهم توفیق خدمت به آرمان های شهدا را به ما عنایت فرماید.
علی خوش‌لفظ از رزمندگان و جانبازان دوران دفاع مقدس پس از تحمل سال‌ها درد و بیماری از ناشی از جنگ تحمیلی صبح امروز به دیدار همرزمان شهیدش پیوست و به درجه رفیع شهادت نائل شد. شهید علی خوش‌لفظ از رزمندگان و جانبازان ۷۰ درصد همدانی بود که در عملیات رمضان، مسلم‌بن عقیل، والفجر ۵، کربلای۴ و کربلای۵ حضور داشت و سرانجام در عملیات کربلای۵ بر اثر اصابت تیر به نخاع به درجه جانبازی نائل شد و سالها این درد و رنج را تحمل کرد.
او راوی کتاب وقتی مهتاب گم شد بود که با استقبال بی‌نظیر مردم روبه‌رو شد. رهبر معظم انقلاب پس از خواندن کتاب, بر این کتاب تقریظ کردند.
&nbsp;
&nbsp;