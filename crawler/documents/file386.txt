دکتر غلامی بر لزوم تسریع در فرایند بررسی و تصویب برنامه های درسی تاکید کرد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی در هشتصد و هشتاد و هفتمین جلسه شورای عالی برنامه ریزی آموزشی اظهار داشت: باید شورای عالی برنامه ریزی را به سمت استاندارد سازی و تدوین سیاست های کلان سوق دهیم و تاحدممکن اختیارات این حوزه به دانشگاهها واگذار شود.<
در این جلسه، برنامه درسی دوره کارشناسی مدیریت آماد که توسط کمیته نظامی انتظامی پیشنهاد شده بود مطرح و به تصویب رسید.<
همچنین کلیات طرح واگذاری اختیارات آموزشی به دانشگاهها مورد تصویب قرارگرفت و مقرر شد مصادیق اختیارات در حوزه معاونت آموزشی متناسب با جایگاه مراکز آموزش عالی در نظام سطح بندی در اسرع وقت مشخص و به دانشگاه های مجری ابلاغ شود.<
در ادامه، هشتصد و هشتاد و هفتمین جلسه شورای عالی برنامه ریزی آموزشی، تعدادی از برنامه های پیشنهادی دانشگاه های سطح یک نیز با استناد به آیین نامه واگذاری اختیارات برنامه ریزی درسی به دانشگاه ها (موضوع ابلاغیه شماره ۲۸۸۷۱۵/ ۲ مورخ ۱۵/ ۱۲/ ۱۳۹۵) به اطلاع و تایید شورای عالی برنامه ریزی رسید.<
این برنامه ها از مهر ۱۳۹۷ در تمامی دانشگاهها پس از کسب مجوز شورای گسترش آموزش عالی قابل اجرا است.<
م.ع ۱۳۶۰/ ع.ع ۱۳۵۷