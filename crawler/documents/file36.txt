مهندس چیت ‌چیان: پژوهشگاه مواد و انرژی نقش موثری در ارتقای صنایع نیروگاهی کشور دارد - وزارت علوم، تحقیقات و فناوری
به گزارش اداره کل روابط عمومی وزارت علوم، مهندس چیت چیان که در دولت یازدهم مسئولیت وزارت نیرو را بر عهده داشت، در حاشیه بازدید از پژوهشگاه مواد و انرژی گفت: در حال حاضر کشور از یک صنایع نیروگاهی بسیار توانمند برخوردار است که در دنیا به روز است.<
وی با بیان اینکه به روز ماندن و قابل رقابت بودن صنعت نیروگاهی در گرو این است که از نظر پژوهشی پشتیبانی بشود، افزود: این صنعت باید با مراکز تحقیقاتی مختلف کار کند تا بتواند محصولات خود را به روز نگه دارد، کیفیت را افزایش و هزینه ها را کاهش بدهد.<
عضو هیئت امنای پژوهشگاه مواد و انرژی ادامه داد: مسلماً چنین پژوهشگاهی با کادر ورزیده و آزمایشگاه های خوب می تواند دراین فعالیت و این فرآیند ارتقای صنعت، کمک موثری باشد.<
وی همچنین گفت: هیئت امنا سعی می کند هدایت پژوهشگاه را در جهتی پیش ببرد تا بتواند از این ظرفیت بالایی که دارد بیشتر از قبل مشکلات کشور را مرتفع سازد و با صنایع ارتباط تنگاتنگی داشته باشد.<
گفتنی است اعضای هیئت امنای پژوهشگاه مواد و انرژی طی بازدید از ساختمان سبز و آزمایشگاه های این پژوهشگاه، ضمن آشنایی بیشتر با توانمندی های پژوهشگاه، در نشستی با حضور مدیران و اعضای هیئت علمی راه های ارتقای پژوهشگاه را بررسی و ارائه طریق کردند.<
ل.س ۱۳۴۲/ ع.ع ۱۳۵۷