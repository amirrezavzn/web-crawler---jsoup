پیام سرپرست دانشگاه سید جمال الدین اسدآبادی به مناسبت ۱۳ آبان «روز دانش‌آموز» - وزارت علوم، تحقیقات و فناوری
به گزارش اداره کل روابط عمومی وزارت علوم، در متن این پیام آمده است:
دانش‌آموز کسی است که در پی «دانش» آموختن است، او تشنه دانستن است. او می‌داند که فتح فرداهای روشن بدون دانایی و توانایی ممکن نیست، و در حصار تنگ کتاب‌های درسی محدود نمی‌ماند و آفاق مطالعه خود را گسترش می‌دهد و به جهان تازه پنجره ها می‌گشاید، تا نفسی تازه در هوائی تازه را تجربه کند.
۱۳ آبان، تداعی‌گر رویداد عظیم تسخیر لانه جاسوسی آمریکا و حرکت شجاعانه دانشجویان و دانش‌آموزان اسکتبار ستیز پیرو خط امام (ره) است. دانشجویانی که توانستند با جراًت شان در امتداد خون شهدای دانش آموز، با تسخیر لانه جاسوسی آمریکا، فریاد ظلم‌ستیزی انقلاب ایران را در سراسر جهان طنین‌انداز کنند.
این تجربه گران سنگ استبداد و استکبار ستیزی، تکلیف سنگینی بر دوش اصحاب علم و دانش و دانشگاهیان و دانش‌آموزان ایران اسلامی می‌نهد و بر ما واجب می‌سازد که با تکیه بر تعهد، کسب تخصص و دانش برخاسته از ایمان، مسیر مقدس امام راحل و شهدای راه استقلال و آزادی را ادامه دهیم.
اینجانب ضمن تکریم رشادت ها و حماسه آفرینی‌های دانش‌آموزان و دانشجویان در این روز بزرگ به نمایندگی از جامعه علمی دانشگاه سیدجمال‌الدین اسدآبادی این روز بزرگ را گرامی می‌دارم و از همه دانشجویان، استادان و کارکنان دانشگاه توقع دارم که با تلاش بیشتر در راه علم‌اندوزی و دانش‌افزایی پرچم استبداد و استکبارستیزی را برافراشته نگاه دارند.
ل.م. ۵۴/ ر.ب ۱۳۴۵
<p>&nbsp;
<p>&nbsp;