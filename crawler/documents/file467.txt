اخبار کوتاه از دانشگاه کاشان - وزارت علوم، تحقیقات و فناوری
به گزارش اداره کل روبط عمومی، امیر رسن کلش المحمداوی دانشجوی عراقی پردیس دانشگاهی دانشگاه کاشان به عنوان اولین دانشجوی خارجی گروه حرارت و سیالات از پایان نامه خود تحت راهنمایی دکتر حسین خراسانی‌زاده انجام شده است دفاع کرد.
جلسه دفاع این پایان نامه با موضوع توسعه مدل های مناسب برای تشعشع خورشیدی و تعیین شیب بهینه سطوح خورشیدی در بغداد، عراق که با حضور داوران دکتر سبزپوشان و دکتر عباسیان برگزار و ارائه مطالب و پرسش و پاسخ به زبان انگلیسی انجام شد.<
با انجام این پایان نامه وی موفق شده است با استفاده از داده های تجربی یک مدل برای تخمین تابش کل خورشیدی و مدلی دیگر برای تخمین تابش پخشی بر روی سطح افقی در شهر بغداد توسعه دهد.<
&nbsp;
......................<
پزشک و محقق صنعت داروسازی: تحصیل در دانشگاه باید پژوهش محور باشد
پزشک و محقق صنعت داروسازی شاغل در کشور انگلستان در جلسه شورای اسانس دانشگاه کاشان، تحقیق و پژوهش را لازمه توسعه در تمامی زمینه ها دانست و گفت: همکاری و خلق ایده در توسعه علمی و پیشرفت کشور بسیار تاثیر گذار است.<
به گزارش اداره کل روابط عمومی وزارت علوم، دکتر ابراهیم نادرعلی به پتانسیل های عظیم ایران در زمینه های مختلف اشاره کرد و اظهار داشت: باید سعی شود از این پتانسیل ها وظرفیت ها به درستی استفاده شود تا از علم برای تولید محصول و خلق ثروت بهره برداری شود.
وی تاسیس شرکت های دانش بنیان در دانشگاه ها و ارتباط صنعت با دانشگاه را لازم دانست و افزود: شرکت های دانش بنیان زمینه ساز توسعه علمی و اقتصادی کشور هستند.
وی با بیان اینکه هدف از تاسیس دانشگاه ها پیشرفت جامعه و توسعه علم و صنعت است خاطر نشان کرد: باید دانشگاه محلی برای ایده پروری، خلاقیت و تحقیق دانشجویان و پیشرفت آینده باشد تا دانشجو به محل تحصیل خود افتخار کند.<
دکتر نادرعلی با اشاره به اینکه دانشگاه های غربی به صورت مستقل اداره می شوند و وابسته به ارگانی نمی باشند تاکید کرد: دانشگاه باید زمینه ارتباط و ورود صنایع به دانشگاه را فراهم سازد و استادان دانشگاه نیز باید سعی کنند تا دانشجویان را خلاق تربیت کنند تا جامعه از ایده و توان علمی شان در زمینه های مختلف استفاده کند.<
مدیر شرکت دارویی فایزر انگلیس، از گیاهان دارویی به عنوان دیگر پتانسیل کشور ایران یاد کرد و اظهار داشت: محصولی که در این صنعت تولید می شود لازم است بر اساس استانداردهای بین المللی از کیفیت بالایی برخوردار باشدتا بتوان به بازار جهانی عرضه کرد.<
این نشست با هدف مشارکت شرکت دارویی فایزر با پژوهشکده اسانس برپا شد و زمینه های همکاری مورد بحث و تبادل نظر قرار گرفت.
س.س ۱۳۵۱/ ر.ب ۱۳۴۵