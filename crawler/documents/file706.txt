معاون وزیر علوم: دانشگاه‌ها در بازسازی تعدادی از روستاهای زلزله زده مشارکت می کنند - وزارت علوم، تحقیقات و فناوری
‌
به گزارش اداره کل روابط عمومی وزارت علوم، دکتر حسین عسکریان ابیانه روز دوشنبه در نشست معاونان اداری و مالی ۱۲ دانشگاه کشور با اشاره به حکم مورخ ۴ آذرماه دکتر غلامی، وزیر علوم برای تشکیل ستادی برای مشارکت دانشگاهها در بازسازی مناطق زلزله زده استان کرمانشاه گفت: این ستاد تشکیل شده و مسئولیت کمیته علمی و فنی آن به پژوهشگاه بین المللی زلزله شناسی و مهندسی زلزله و مسئولیت راهبردی آن به اداره کل نظارت بر طرح های عمرانی وزارت علوم واگذار شده است.<
وی افزود: ساخت مدرسه در مناطق روستایی با هماهنگی با سایر دستگاههای اجرایی نیز از دیگر دستورات وزیر علوم برای حضور فعال دانشگاهها در مناطق زلزله زده است.<
معاون اداری مالی و مدیریت منابع وزارت علوم در این نشست تاکید کرد: در قالب ستادی که در وزارت علوم تشکیل شده است سعی می کنیم از ظرفیت خیّرین آموزش عالی و تمام دانشگاهیان برای کمک مالی به بازسازی روستاهای زلزده استفاده کنیم.<
دکتر عسکریان ابیانه گفت: کمیته علمی و فنی نیز با محوریت پژوهشگاه بین المللی زلزله شناسی و مهندسی زلزله و پژوهشگاه مواد و انرژی، به تعیین ضوابط علمی ساخت سازه‌های محکم و استوار و متناسب با اقلیم، فرهنگ و شرایط منطقه در بازسازی روستاهای زلزده و ساخت مدارس روستایی اقدام می کند.م.ع ۱۳۶۰