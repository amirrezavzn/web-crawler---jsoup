دکتر متقی طلب از مشارکت ۱۹۳ مرکز در نمایشگاه هجدهم خبر داد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر مجید متقی طلب با اشاره به فرایند آماده سازی نمایشگاه هجدهم توضیح داد: این فرایند با ثبت فناوری در سامانه ایران تک هاپ آغاز شده که ۳۴۴۹ فناوری در این سامانه ثبت‌نام کردند و ۱۸۰۴ فناوری متقاضی ارزیابی TRL< بودند.
وی افزود: افزون بر این، تعداد ۳۰۰ داور از دانشگاه ها، پژوهشگاه ها و پارک های علم و فناوری وظیفه داوری و بررسی این طرح ها را بر عهده داشتند که از این میان ۶۵ دستاورد پژوهشی برای رونمایی انتخاب شد.<
دکتر متقی طلب با اشاره به بین المللی شدن نمایشگاه دستاورد های پژوهش و فناوری و فن بازار گفت: این اقدام با معرفی نمایشگاه در سایت رسمی اتحادیه بین‌المللی پارک های علم و فناوری ( IASP< ) و شبکه پارک های علم و فناوری کشور های اسلامی ( INSTP< ) صورت گرفته است و در نمایشگاه امسال سرمایه گذارانی از کشور های پاکستان، آذربایجان، قزاقستان و قرقیزستان حضور دارند.<
وی افزود: در این راستا، استفاده از سامانه تحت وب ایران تک هاپ با هدف افزایش سهولت و سرعت دسترسی به اطلاعات فناوران و سرمایه گذاران جهت بهبود سرمایه گذاری در حوزه های دانش بنیان طراحی شده است.
دکتر متقی طلب به طراحی اپلیکیشن راهنمای نمایشگاه برای اولین بار اشاره کرد و گفت: امسال برای نخستین بار اپلیکیشن راهنمای نمایشگاه برای استفاده مراجعان و بازدید کنندگان طراحی شده است.<
وی همچنین از طراحی و راه اندازی غرفه جامع نمایشگاه به صورت مجازی خبر داد و گفت: غرفه جامع نمایشگاه (Quick Luncher)< برای نخستین بار در ایران نمایشگاه راه اندازی شد و بهره‌برداری از امکانات سامانه ایران تک هاپ، جستجو موضوعات مورد علاقه بازدیدکننده ها را فراهم آورد.<
وی در پایان به برنامه های پیش رو در روز های برگزاری هجدهمین نمایشگاه دستاوردهای پژوهش، فناوری و فن بازار اشاره کرد و افزود: رونمایی از فناوری های منتخب؛ معرفی فناوری به سرمایه گذار، ارزیابی فناوری ها، انعقاد قرارداد های تجاری، انعقاد تفاهم نامه ها و ارزیابی غرفه ها از اقدامات پیش رو در روز های آتی می باشد.<
ر.ب / ع.ع ۱۳۵۷.