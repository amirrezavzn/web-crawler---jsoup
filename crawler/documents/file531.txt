افتتاح پنجمین جشنواره ملی امنیت فضای تبادل اطلاعات دردانشگاه صنعتی اصفهان - وزارت علوم، تحقیقات و فناوری
به گزارش اداره کل روابط عمومی وزارت علوم، دبیر پنجمین جشنواره ملی امنیت فضای تبادل اطلاعات، هدف اصلی از برگزاری این جشنواره را گسترش اطلاعات علم امنیت، انجام رعایت های ایمنی لازم در این زمینه و ایجاد رقابت میان دانشجویان از طریق مسابقات فتح پرچم و ماراتن افتا عنوان کرد.<
دکتر علی فانیان افزود: آشنایی بیش از پیش دانشجویان با مقوله امنیت و اتخاذ راهکارهای مناسب در امنیت فضای تبادل اطلاعات، ایجاد انگیزه در دانشجویان کارشناسی و تحصیلات تکمیلی در جهت کسب و کار و همچنین ارائه مشاوره تخصصی برای تجاری سازی ایده‌ها، از دیگر اهداف برگزاری "پنجمین جشنواره ملی افتا" است.<
وی با اشاره به وجود چالش های امنیتی در کشور در این زمینه، بر لزوم کار گسترده در این حوزه تأکید کرد و گفت: دانشجویان و علاقه‌مندان به حوزه امنیت فضای تبادل اطلاعات، می‌توانند با طرح ایده‌های جدید و تشکیل تیم‌های مناسب، گام مهمی برای ایجاد و توسعه کسب و کار در این زمینه بردارند.<
وی با بیان اینکه این جشنواره بستر مناسبی برای معرفی استعدادها و ایده‌های برتر دانشجویی، به شرکت‌های فعال در حوزه امنیت اطلاعات کشور خواهد بود، اضافه کرد: دانشجویان و علاقه مندان با حضور در کارگاه‌های افتا، با فضای امنیت اطلاعات آشنا خواهند شد.<
مدیر مرکز تخصصی آپا دانشگاه صنعتی اصفهان، به برگزاری جشنواره افتا در اسفندماه سال جاری اشاره کردو گفت: در این جشنواره اکوسیستم کسب و کار امنیت فضای تبادل اطلاعات ارایه خواهد شد و تیم‌های دانشجویی، شرکت‌های نوپا و نیز شرکت‌های با سابقه و فعال، دستاوردها و محصولات خود را به نمایش خواهند گذاشت.<
دبیر پنجمین جشنواره ملی افتا، ارائه سخنرانی‌های کلیدی در حوزه امنیت فضای تبادل اطلاعات و بزرگداشت مرحوم دکتر مهدی برنجکوب را از جمله برنامه های اختتامیه این جشنواره در دانشگاه صنعتی اصفهان عنوان کرد و گفت: در پایان جشنواره پنجم، سه طرح برتر ایده های نوآورانه نیز انتخاب خواهد شد و جایزه ویژه و تسهیلات راه اندازی کسب و کار نیز به آنها تعلق خواهد گرفت.<
ارائه فرصت های کسب و کار افتا توسط مدیر مرکز تخصصی آپا دانشگاه صنعتی اصفهان، گفتگو با بنیان گذاران سه شرکت نو افتا، سخنرانی کارآفرین برتر این حوزه و مسابقه چالشی، از جمله بخش های این رویداد علمی ترویجی بود.<
س.س ۱۳۵۱/ ر.ب ۱۳۴۵