لزوم تصویب دستورالعمل‌های قانونی برای حمایت از میراث فرهنگی ثبت شده در یونسکو - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی روز یکشنبه در نشست شورای اجرایی کمیسیون ملی یونسکو – ایران با اشاره موارد متعدد میراث فرهنگی کشور که دارای ارزش بالا بوده و در سازمان یونسکو نیز ثبت شده‌اند گفت: با همکاری همه دستگاه‌های اجرایی متولی قوانین لازم را به مجلس شورای اسلامی پیشنهاد دهیم تا زمینه حمایت‌های مستمر از آثار و مفاخر کشور فراهم شود.
در ادامه این نشست، دکتر سعدالله نصیری قیداری، دبیرکل کمیسیون ملی یونسکو- ایران، گزارش مختصری از سی‌ونهمین اجلاس کنفرانس عمومی یونسکو، ارائه کرد.
دبیرکل کمیسیون ملی یونسکو گفت: سه رکن اصلی سازمان جهانی یونسکو، کنفرانس عمومی، شوای اجرایی و دبیرخانه است که کنفرانس عمومی هر دو سال یک‌بار برگزار می‌شود.
وی افزود: نشست افتتاحیه این دور از اجلاس یونسکو در تاریخ ۸ آبان ۱۳۹۶ (۳۰ اکتبر ۲۰۱۷)، به ریاست آقای استانلی سیماتا از نامیبیا، آغاز به‌کار کرد و در ادامه رئیس و نواب رئیس سی ‎< ونهمین کنفرانس عمومی یونسکو انتخاب شدند. لازم به ذکر است که در این نشست، خانم ظهور علوی، سفیر و نماینده دائم مراکش به‌عنوان رئیس اجلاس انتخاب شد. نصیری افزود: در جریان این کنفرانس خانم ادری آزولای از کشور فرانسه نیز به‌عنوان مدیرکل جدید یونسکو، انتخاب شد.<
دکتر نصیری اظهار داشت: در تاریخ نهم الی سیزدهم آبان، کمیسیون مالی و اداری برگزار شد که در آن اعضای کمیته حقوقی انتخاب شدند و ایران نیز به عضویت این کمیته انتخاب شد. دبیرکل کمیسیون ملی یونسکو در ادامه با تاکید بر سخنرانی دکتر احمد جلالی، سفیر و نماینده دائم کشورمان در یونسکو به نمایندگی از ایران، در ۱۵ آبان ۱۳۹۶، گفت: دکتر جلالی به‌خوبی سیاست‌های کلی و مواضع جمهوری اسلامی ایران را در قبال یونسکو در فرصتی ۶ دقیقه‌ای اعلام کرد.
وی در ارتباط با نشست کمیسیون فرهنگی یونسکو گفت: در این کمیسیون دو رویداد بسیار مهم برای ایران رقم خورد؛ دانشگاه ۱۷۵۰ ساله جندی شاپور دزفول به عنوان قدیمی‌ترین دانشگاه جهان ثبت شد و هشتصدوپنجاهمین سال زندگی فعال شیخ شهاب‌الدین یحیی بن حبش سهروردی (صاحب مکتب اشراق) نیز در فهرست مشاهیر جهانی یونسکو ثبت شد.<
در ادامه این نشست، دبیرکل کمیسیون ملی یونسکو از پایان یافتن مراحل تدوین پرونده جنگل‌های هیرکانی خبرداد و گفت: در آینده نزدیک این پرونده به سازمان یونسکو ارسال می‌شود تا «جنگل‌های هیرکانی به‌عنوان میراث طبیعی ایران» در یونسکو به ثبت برسد.<
همچنین دکتر نصیری پیشنهادات کمیسیون ملی یونسکو برای گرامی‌‌داشت دانشگاه جندی‌شاپور و شیخ شهاب‌الدین سهروردی را مطرح کرد که از آن جمله می‌توان به تشکیل کارگروهی متشکل از نمایندگان تام‌الاختیار دستگاه‌های مرتبط با موضوع گرامی‌داشت دانشگاه جندی‌شاپور و شیخ شهاب‌الدین سهروردی، اشاره کرد.<
وی با تاکید بر ضرورت پرداختن به مسائل مختلف جوانان، به ایجاد کارگروه جوانان در کمیسیون ملی یونسکو اشاره کرد که این پیشنهاد از طرف شورای اجرایی مورد استقبال قرار گرفت.<
دبیرکل کمیسیون یونسکو درباره راهکارهای لازم برای ارتقای عملکرد بخش انتشارات کمیسیون ملی یونسکو در سال‌های آتی هم مواردی را مطرح کرد.<
در ادامه جلسه، پیشنهاداتی از جانب سایر اعضای حاضر در نشست، مطرح شد. و در پایان مقرر شد پیگیری موضوعات در جلسات آتی شورای اجرایی انجام شود.<
در این نشست، اعضای شورای اجرایی کمیسیون ملی یونسکو از جمله مهندس علی‌اصغر مونسان، معاون رئیس جمهور و رئیس سازمان میراث فرهنگی، صنایع دستی و گردشگری، دکتر سعدالله نصیری قیداری، دبیرکل کمیسیون ملی یونسکو- ایران، دکتر رضا فرجی‌دانا، مشاور علمی رئیس جمهور و عضو شورای اجرایی کمیسیون ملی یونسکو ایران حضور داشتند.
.م. ع ۱۳۶۰