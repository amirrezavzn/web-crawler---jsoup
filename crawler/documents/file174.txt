آیین دانش آموختگی دانشجویان دانشگاه تفرش برگزار شد - وزارت علوم، تحقیقات و فناوری
به گزارش روابط عمومی وزارت علوم، دکتر حمیدرضا صبا رئیس دانشگاه تفرش در این آیین گفت: همزمان با فارغ‌التحصیلی برگی دیگر از زندگی از جمله ادامه تحصیل خدمت سربازی و ورود به بازار کار برای دانش آموختگان آغاز می‌شود که موفقیت در این موارد نیازمند داشتن برنامه مدون و منظم از سوی دانشجویان است.
دکتر صبا افزود: با توجه به شرایط فعلی جامعه و تراکم فارغ التحصیلان&nbsp; کسب کار تخصصی نیازمند بهره‌مندی بهتر و بهینه از دوران تحصیل است زیرا دانشجویانی که بهترین استفاده را از دوران تحصیل خود برده‌اند از شانس بیشتری برای کسب شغل مناسب در بازار کار برخوردار هستند.
وی با بیان اینکه رسیدن به شرایط مناسب کاری در گرو استفاده حداکثری از تمام موقعیت‌ها است تصریح کرد: داشتن حس مسئولیت، وقت‌شناسی و استفاده بهینه از نیروی جوانی سه مولفه مهم در دستیابی به کسب و کار مناسب است.
رئیس دانشگاه تفرش تصریح کرد: ماموریت کنونی دانشگاه‌ها ایجاد روحیه کارآفرینی در بین دانشجویان در کنار ماموریت آموزشی است زیرا رسیدن به موفقیت و هدف در گرو ایجاد انگیزه کارآفرینی در کسب آینده درخشان است.
وی با اشاره به راه‌اندازی جامعه فارغ‌التحصیلان دانشگاه تفرش اظهار داشت: دانش آموختگان دانشگاه تفرش با عضویت در جامعه فارغ التحصیلان این دانشگاه می‌توانند با حضور در نشست‌های سالیانه این دانشگاه ضمن بهره‌مندی از ارتباط میان جامعه فارغ‌التحصیلان با دانشگاه از تجارب یکدیگر نیز استفاده کنند.
حجت الاسلام دکتر سید مهدی قاضی زاده سرپرست نهاد نمایندگی مقام معظم رهبری در دانشگاه تفرش نیز در این مراسم گفت: دوران تحصیل شما در دانشگاه دوران نسبتا راحتی نسبت به دورانی است که از این به بعد سپری می‌کنند.
وی افزود:دوران دانشجویی میدان تمرین و کسب تجربه و مهارت برای ورود به میدان کارزار زندگی است که باید با کسب مهارت وروحیه نوآوری معادلات چند مجهولی را حل و آینده موفقیت‌آمیزی را برای خود و کشور رقم زنند.
گفتنی است در این آیین برنامه‌های شاد و مفرح از جمله پخش کلیپ، استندآپ کمدی، شعبده بازی، موسیقی سنتی،&nbsp; اهدای جوایز و تندیس به دانشجویان ممتاز مقاطع کارشناسی و کارشناسی ارشد ، اهدای لوح یادمان دانش آموختگی و اجرا مراسم زیبای سوگندنامه نیز برگزار شد.
<p>&nbsp;
<p>&nbsp;