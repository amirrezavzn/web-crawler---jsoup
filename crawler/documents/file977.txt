برنامه وزارت علوم برای ساماندهی نیروهای قراردادی دانشگاهها - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر حسین عسکریان ابیانه در نشستی با اعضای شورای دانشگاه یزد اظهار داشت: در مجموعه وزارت علوم ۳۰ هزار و ۸۰۰ عضو هیات علمی فعالیت می کنند و شمار کارمندان قراردادی نیز افزون بر ۱۵ هزار نفر است، البته وزارتخانه برای ساماندهی نیروهای قراردادی که از نظر دانشگاهها فعالیت شان مطلوب است در نظر دارد از طریق هیات امنا و برای پست های سازمانی که که نیاز به کد استخدامی دارد از طریق سازمان امور اداری و استخدامی و بتدریج در چارچوب ضوابط قانونی، اقدام لازم را انجام دهد.
معاون اداری، مالی و مدیریت منابع وزارت علوم با تاکید بر لزوم بهره وری در فعالیت‌ها گفت: اساس کار بهره وری این است که با انرژی کمتر بتوان خروجی و نتیجه بیشتری را دریافت کرد.<
وی اظهار داشت: از مواردی که باید در شیوه مدیریت مد نظر قرار گیرد کوچک کردن چارت ها است. هر چقدر چارت سازمانی گسترده تر باشد در هم ریختگی آن نیز بیشتر خواهد بود. اکنون در دانشگاه یزد ریاست دانشگاه توانسته تیم خوبی از مدیران را گرد هم آورد و نوعی از مدیریت نهادی و نه قائم به فرد را ارائه کند.
وی با قدردانی از مجموعه دولت و سازمان برنامه و بودجه برای رشد اعتبارات دانشگاههای کشور در لایحه بودجه<span dir="rtl" style="text-align:justify;"> ۱۳۹۷< گفت: بودجه سال ۹۷ نسبت به سال‬ ۹۶، ‬ ‬ ۲۸/‏۱۳ درصد رشد دارد ولی برای رسیدن به اهداف آموزش عالی در برنامه ششم توسعه و اجرای مطلوب برنامه ها، بودجه دانشگاهها باید حداقل ۳۰ درصد رشد داشته باشد.
در ادامه مهندس، محمد عبدالحسینی مدیرکل امور اداری و پشتیبانی وزارت علوم با اشاره به تدوین آئین نامه استخدامی اعضای غیر هیئت علمی گفت: در بازنگری این آئین نامه تلاش کرده ایم با همکاری کارشناسان و متخصصان آئین نامه را به نحوی تنظیم کنیم که از مشکلات کارکنان کاسته شود.<
وی اقدامات ستاد رفاهی از جمله گردشگری، خرید خودرو با تسهیلات، اعطای وام قرض الحسنه برای سفر به عتبات عالیات، سفر به کشور اسلامی مالزی، تامین کارت خرید ارزی برای اعضای هیات علمی متقاضی و تامین وام برای کارکنان ستاد وزارت علوم و... را از کارهایی دانست که در جهت بهبود سطح معیشت کارمندان موثر است و در این راستا در آینده برنامه های جدیدی عملیاتی می شود.
دکتر مهرالله رخشانی مهر، مدیر کل نظارت بر طرح‌های عمرانی وزارت علوم نیز در سخنانی کوتاه مدیریت و کارکرد تیم مدیریتی دانشگاه یزد را نمونه ای خوب برای جامعه علمی کشور دانست.م.ع<span dir="rtl" style="text-align:justify;"> ۱۳۶۰<