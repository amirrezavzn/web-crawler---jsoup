مراسم اختتامیه ششمین دوره مسابقات مناظره دانشجویان در دانشگاه ایلام - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر علی اکبری رئیس دانشگاه، ایلام در مراسم اختتامیه ششمین دوره مسابقات مناظره دانشجویان، که از طرف جهاد دانشگاهی واحد استان ایلام در دانشگاه برگزار شد، ضمن تشکر از بانیان برگزاری این مسابقات اظهار داشت: دانشگاه علاوه بر اینکه محل کسب دانش است، محل کسب بینش و مهارت های زندگی نیز می باشد و به همین جهت دانشجویان قبل از اینکه وارد اجتماع شوند، باید در دانشگاه تمرین کنند، که چگونه در عین داشتن اختلاف سلیقه بنشینند و با گفتگو و نقد، اختلافات را حل کرده و با هم تعامل داشته باشند.<
دکتر علی اکبری، تأکید کرد: یک باور غلط و نگرانی در بین بخشی از جامعه وجود دارد، مبنی بر اینکه در دانشگاه هیجان بر علم غلبه دارد که این امر به هیچ عنوان صحیح نیست و ممکن است در بعضی اوقات مواردی رخ دهد، اما ما می خواهیم در کنار پرداختن به علم، تمرین گفتگو و نقد و نحوه ابراز مخالفت با همدیگر را هم داشته باشیم.<
رئیس دانشگاه ایلام تأکید کرد: برای داشتن یک کشور بزرگ با تنوع اندیشه ها، چاره ای نداریم که قبول کنیم افراد جامعه متفاوت هستند و برای تحقق این امر باید منطق مناظره را که شامل: نگاه همسان به یکدیگر داشتن، احترام به یکدیگر گذاشتن و پذیرش استدلال بهتر است بپذیریم.<
رئیس دانشگاه، اضافه کرد: الحمدالله ما مملکتی باثبات داریم و اگر مناظره و گفت و گو را برای آگاه سازی مردم و پایان دادن به اختلافات بپذیریم، مردم امکان انتخاب خواهند داشت، که در این صورت اختلافات کم شده و بر استحکام اجتماعی ما افزوده خواهد شد.
س.س ۱۳۵۱/ ر.ب ۱۳۴۵