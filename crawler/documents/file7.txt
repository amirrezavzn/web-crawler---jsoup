دانشگاه تبریز بیست و هفتمین قرارداد همکاری را در قالب «پروتکل مولانا » امضا کرد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه تبریز، دکتر محمدرضا پورمحمدی رئیس دانشگاه تبریز، با اعلام اینکه کشورهای منطقه بر اساس توافق ۲۰۱۱ در قالب "پروتکل مولانا " به همکاری‌های علمی پژوهشی و آموزش می پردازند، گفت: ایجاد فرصت مطالعاتی برای استادان و دانشجویان به‌صورت دوره‌های کوتاه مدت در حوزه‌های علوم کشاورزی، فنی مهندسی، علوم ریاضی، علوم ورزشی و تربیت بدنی مفاد این قرارداد همکاری را تشکیل می‌دهند.
وی انجام طرح‌های پژوهشی و آموزشی، دوره‌های آموزشی از راه دور و برگزاری همایش‌ها و سمینارهای علمی مشترک و نیز تسهیل شرکت استادان در همایش‌های علمی همدیگر را از دیگر مفاد این تفاهم همکاری دانست.
دکتر پورمحمدی خاطر نشان کرد: این تفاهم‌نامه با هدف تبادل تجربیات علمی و آموزشی و فراهم آوردن گسترش ارتباطات در راستای توسعه تحقیقات مشترک با استفاده از توانمندی‌های دو طرف به امضای دکتر محمدرضا پورمحمدی، رییس دانشگاه تبریز و پروفسور دکتر محمت حاکی آلما، رئیس دانشگاه ایغدیر ترکیه رسید.
دانشگاه تبریز در قالب پروتکل مولانا تاکنون با ۱۹ دانشگاه کشورهای ترکیه، آذربایجان و قبرس در راستای گسترش همکاری‌های بین‌المللی تفاهم‌نامه همکاری آموزشی و پژوهشی امضا کرده است.
ل.م ۵۴/ ر.ب ۴۵تشکیل ستاد بازسازی یک روستای الگو تا بسیج امکانات وزارتخانه و دانشگاه ها برای اسکان و امداد زلزله زدگان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی در جمع معاونان وزارتخانه با اشاره به حادثه غم‌بار زلزله در غرب کشور در استان‌های کرمانشاه و ایلام که موجب خسارات مالی و جانی به مردم شریف این دو استان و همچنین تخریب منازل مسکونی و ساختمان‌های اداری در سطح این استان‌ها شد، اظهار داشت: پس از این حادثه هماهنگی جهت تشکیل ستادهای مرکزی بحران در دانشگاه‌های پیام‌نور، جامع علمی کاربردی و فنی حرفه‌ای و همچنین تشکیل این ستادها در دانشگاه‌ها و مراکز آموزش عالی کرمانشاه، ایلام، صنعتی کرمانشاه، پارک علم و فناوری ایلام و کرمانشاه با هدف خدمت‌رسانی به مصدومان و حادثه دیدگان زلزله تشکیل شد.<
وی درخصوص اعزام روان‌شناسان، مشاوران و مددکاران دوره دیده در قالب تیم‌های تخصصی به مناطق زلزله‌زده، از همکاری ۱۰ نفر از روان‌شناسان و مددکاران مرکز مشاوره دانشگاه رازی کرمانشاه از ابتدای وقوع زلزله با وزارت بهداشت، درمان و آموزش پزشکی، حضور یک تیم ۴۰ نفره مشاوره و مددکاری اجتماعی از دانشگاه کردستان در مناطق زلزله‌زده و برگزاری دوره آموزشی روان‌شناسی، مشاوره و مددکاری برای ۶۰ نفر توسط دانشگاه رازی کرمانشاه به منظور انجام ماموریت‌های مرتبط و همکاری با وزارت بهداشت و سازمان بهزیستی خبر داد.<
وزیر علوم، تحقیقات و فناوری، درخصوص تشکیل ستادی با محوریت پژوهشگاه بین‌المللی زلزله شناسی و مهندسی زلزله در وزارت علوم وبا هدف بازسازی یک روستای الگو و مقاوم در برابر زلزله بیان کرد: در ابلاغی معاون اداری، مالی و مدیریت منابع این وزارتخانه مامور تشکیل این ستاد شد تا با مشارکت صاحب‌نظران و هماهنگی دستگاه‌های مسئول از جمله وزارت کشور، وزارت آموزش و پرورش و... نسبت به بازسازی حداقل یک روستای الگو با ساختمان‌های مقاوم در برابر زلزله و همچنین رعایت مسائل زیست محیطی اقدام کند.<
وی، تدوین کتابچه‌های آموزشی دفتر مشاوره و سلامت وزارت علوم و توزیع آن بین مشاوران و مددکاران مستقر در منطقه غرب کشور، اسکان موقت ۱۰۰۰ نفری زلزله‌زدگان منطقه عمومی سرپل ذهاب با وسایل گرمایشی از سوی ستاد ملی اربعین دانشگاهیان و هماهنگی با دانشگاه‌های مستقر در مناطق زلزله‌زده به منظور تعطیلی مراکز آموزشی با هدف رسیدگی وسیع‌تر و سریع‌تر به مصدومان و حادثه‌دیدگان زلزله و کاهش تنش‌ها و مشکلات روحی دانشجویانی که خانواده آنها در این زلزله آسیب دیده‌اند را از دیگر اقدامات ستاد وزارت علوم، درخصوص زلزله غرب کشور عنوان کرد.<
وزیر علوم، تحقیقات و فناوری، درخصوص اهم اقدامات دانشگاه‌ها و مراکز آموزش عالی در حادثه زلزله غرب کشور، به اسکان زلزله‌زدگان در مهمانسراها و خوابگاه‌های دانشگاه‌ها و مراکز آموزش عالی استان‌های کرمانشاه و ایلام اشاره و از تهیه و ارسال ۱۰۰۰ تخته پتو، ۵۰۰ عدد چادر، ۲ کانتینر آب معدنی به مناطق حادثه دیده، توسط سازمان مرکزی دانشگاه پیام نور خبر داد.<
دکتر غلامی در زمینه اقدامات دانشگاه فنی حرفه‌ای، در یاری رساندن به مناطق زلزله‌زده، به استقرار ستاد و چادرهای اختصاصی کمک به سلامت روان حادثه‌دیدگان زلزله، توزیع روزانه ۷۰۰۰ پرس غذای گرم در مناطق زلزله‌زده، اهدای خون توسط دانشگاهیان، اعزام تیم‌های داوطلبانه دانشجویی (۱۸ تیم) و ساخت ۵۰ عدد کانکس جهت اسکان زلزله‌دیدگان توسط دانشجویان این دانشگاه، اشاره کرد.<
وی، تهیه و ارسال محصولات ضدغفونی‌کننده دست توسط واحدهای فناور مستقر در پارک علم و فناوری کرمانشاه، استفاده از اماکن و سوله‌های موجود در دانشگاه‌ها و پارک‌های علم و فناوری استان‌های کرمانشاه و ایلام جهت انبار، جداسازی و بسته‌بندی کمک‌ها و محموله‌های مردمی، اهدای یک روز حقوق و کارمزد صندوق قرض‌الحسنه توسط کارکنان و استادان دانشگاه صنعتی کرمانشاه و اعزام گروهی از متخصصان زمین‌شناسی از پژوهشگاه بین‌المللی زلزله و مهندسی زلزله به‌منظور بررسی میدانی تأثیرات زلزله را از دیگر اقدامات مراکز آموزش عالی در کمک‌رسانی به حادثه‌دیدگان زلزله غرب کشور برشمرد.<
وزیر علوم، تحقیقات و فناوری، پرداخت تسهیلات ۲۰ میلیون تومانی به صورت قرض‌الحسنه به کارکنان، استادان و مدیران دانشگاه‌های پپام نور غرب کشور که در حادثه زلزله، منازل‌شان دچار آسیب شده‌اند، پرداخت بخشی از شهریه دانشجویان دانشگاه‌های پیام‌نور استان کرمانشاه از طرف سازمان مرکزی این دانشگاه در تهران و پرداخت وام به دانشجویان مناطق زلزله زده غرب کشور با هماهنگی صندوق رفاه دانشجویان وزارت علوم را از اقدامات پیش‌روی وزارت علوم عنوان کرد.<
وی با بیان اینکه بر اثر زمین‌لرزه در منطقه غرب کشور، ساختمان‌ها و تجهیزات مستقر در دانشگاه‌ها و مراکزآموزش عالی استان‌های کرمانشاه و ایلام دچار آسیب شده‌اند، خاطرنشان کرد: در این حادثه به دانشگاه ایلام بالغ بر ۳ میلیارد تومان، دانشگاه کرمانشاه بالغ بر ۲ میلیارد تومان، دانشگاه صنعتی کرمانشاه ۳,۵۰۰ میلیون ریال و همچنین واحدهای فناوری مستقر در پارک علم و فناوری استان کرمانشاه خسارت وارد شده است.<