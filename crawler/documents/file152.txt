دانشگاه ها توسعه رشته های علوم پایه را در اولویت آموزشی خود قرار دهند - وزارت علوم، تحقیقات و فناوری
به گزارش اداره کل روابط عمومی وزارت علوم، دکترمجتبی شریعتی نیاسر با بیان اینکه از نظر توسعه کمی مراکز آموزش عالی در سطح کشور در برخی از حوزه ها زیاده روی داشته ایم به اشتغال به تحصیل چهار میلیون و ۴۰۰ هزار دانشجو در ۲۸۰۰ مرکز آموزش عالی در سطح کشور اشاره کرد و افزود: هم اکنون باید در راستای کیفی سازی آموزش عالی اقدامات موثرتری انجام دهیم.<
وی افزود: سرعت رشد علمی جمهوری اسلامی ایران در سال ۱۳۹۲ در دنیا ۲۵ بود وهم اکنون به لحاظ سرعت رشد علمی رتبه اول جهان را داریم.<
دکترشریعتی نیاسر در بخش دیگری از سخنانش با بیان اینکه هم اکنون دوران تک رشته ای ها در آموزش عالی به سر آمده است، افزود: امروز رشته ها با هم تلفیق و ارتباط برقرار کرده اند و در این راستا باید حوزه های میان رشته ای توسعه بیشتری پیدا کند.<
وی گفت: در سه سال گذشته برای ۷۵ حوزه بین رشته ای مجوزهای لازم صادر شده است.<
معاون آموزشی وزارت علوم بر تقویت دانش افزایی دانشجویان دانشگاه ها و مراکز آموزش عالی در راستای ایجاد اشتغال تاکید کرد و گفت: درسال تحصیلی گذشته، به دانشگاه ها و مراکز آموزش عالی اختیار داده شد تا نسبت به ارائه دو واحد درسی به صورت اختیاری اقدام کنند؛ واحدهای درسی که برای دانشجویان دانش افزایی ورود به بازار کار را به ارمغان بیاورد.<
ر.ب ۱۳۴۵/ ع.ع ۱۳۵۷