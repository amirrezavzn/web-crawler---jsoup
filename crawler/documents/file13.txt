درمانگاه شبانه‌روزی دانشگاه یزد افتتاح شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه یزد، در آغاز این مراسم معاون دانشجویی دانشگاه یزد با قدردانی از این اقدام خیرخواهانه، ایجاد این مرکز درمانی در دانشگاه را گام مؤثری در تسهیل و تسریع در ارائه خدمات پزشکی، دندانپزشکی و مشاوره به دانشگاهیان به ویژه دانشجویان توصیف کرد.
در ادامه دکتر محمد‌صالح اولیا رئیس دانشگاه یزد اظهار داشت: راه اندازی این مرکز از طریق برون‌سپاری انجام شد و امیدواریم بسیار چابک، انعطاف‌پذیر، مشتری‌مدار و پاسخگو باشد و از این طریق بتوان با کیفیت بهتر و کمترین هزینه، بیشترین خدمت را به جامعه ارائه کرد.
دکتر محمود اکبری مدیر این درمانگاه درخصوص خدماتی که در این مرکز ارائه می‌شود گفت: درمانگاه دانشگاه یزد فعالیت خود را در دوبخش درمانگاه عمومی و تخصصی و بخش دندانپزشکی آغاز کرده و به صورت شبانه‌روزی فعال است.
وی افزود: بخش درمانگاه شامل پزشک عمومی، متخصص داخلی، جراحی، پوست، گوش و حلق و بینی، ارتوپدی و جراحی سرپایی، خدمات تزریقات، پانسمان، سوراخ کردن گوش، بخیه و گچ‌گیری در دوشیفت صبح و عصر آماده ارائه خدمات هستند.
وی گفت: در بخش دندانپزشکی کلیه خدمات دندانپزشکی عمومی و تخصصی ارائه می‌شود.
دکتر اکبری با اشاره به اینکه بخش اطفال نیز در بخش دندانپزشکی درمانگاه فعال است، گفت: در بخش دندانپزشکی عمومی چندین دندانپزشک به صورت شبانه‌روزی فعال هستند.
ل.م ۵۴/ ع. ع ۵۷
<p>&nbsp;
<p>&nbsp;در آیین اختتامیه دومین جشنواره ایده های برتر استان ایلام ۱۲ ایده برتر معرفی  شدند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه ایلام در این آیین، دکتر علی اکبری رئیس دانشگاه ایلام اظهار داشت: دانشگاه ایلام نماد آموزش عالی و گرانیگاه توسعه در این استان است و بنا به جایگاهی که دارد و برای اینکه به جوانان کارآفرین و جویای کار استان کمک کند؛ جشنواره ایده های ثروت ساز را برگزار کرده است.
دکتر علی اکبری افزود: در دانشگاه ایلام محیطی فراهم شده تا کارآفرینان، فن آوران و پژوهشگران برای ورود به بازار و پیدا کردن کسب و کار آمادگی پیدا کنند و در در سه حوزه کسب و کار، بازاریابی و فروش آموزش ببینند تا بدین وسیله بتوانند تجربه کسب کرده و زودتر به هدف مورد نظر برسند.<
رئیس دانشگاه ایلام، درباره برگزاری دومین جشنواره ایده های ثروت ساز در دانشگاه، بیان داشت: درهمین راستا دانشگاه ایلام سال گذشته اولین جشنواره ایده های ثروت ساز را برگزار کرد، که ۷۳ ایده توانستند به مرحله رقابت راه پیدا کنند، اما در جشنواره امسال ۲۳۰ ایده در ۶گروه توسط دبیرخانه جشنواره دریافت شد، که بنا به نظر هیأت داوران ۱۶۸ ایده قابلیت رقابت را دارا بودند، که این اتفاق پیشرفتی خوب و رکوردی مناسب است.<
&nbsp;
رئیس دانشگاه ایلام، خطاب به استاندار ایلام، تأکید کرد: از آنجایی که دولت برای توسعه کارآفرینی در روستاها برنامه جدی دارد و نظر به تجربه و پتانسیل های دانشگاه ایلام در این زمینه، آمادگی داریم در این موضوع با استانداری ایلام همکاری کنیم.م.ع ۱۳۶۰