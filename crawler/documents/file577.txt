افزایش آگاهی و تفکر علمی راه رسیدن به درک مشترک است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر مصطفی معین، رئیس این گردهمایی در نشست سازمان‌ها و نهادهای فعال در حوزه ترویج علم، با اشاره به برگزاری روز جهانی علم، افزود: امسال یونسکو، شعار جهانی روزجهانی علم را «علم در خدمت درک مشترک جهانی» قرار داده وتک تک کشورها بایددردرک مشترک چالش های ملی و جهانی، همکاری و مشارکت کنند.
وزیراسبق علوم، تحقیقات و فناوری درک مشترک کشورها در سطح ملی و جهانی را پیش نیاز تحقق دو هدف اصلی برشمرد و افزود: مسئله نخست؛ صلح، تفاهم و همزیستی و هدف دوم رسیدن به توسعه پایدار و متوازن کشورها است.
وی افزود: ما در عصری زندگی می کنیم که شاهد تحولات سریع در زمینه های اجتماعی، اقتصادی، سیاسی و فرهنگی بوده و با چالش های بزرگی روبروهستیم و برای غلبه بر این چالش ها است که نیازمند درک مشترک از تغییرات و تحولات هستیم.
وی افزود: ترویج علم با استفاده از شعار جهانی رسیدن به درک مشترک از راه افزایش آگاهی و تفکر، ترمیم شکاف‌های علمی، تقویت عقلانیت و مدنیت، تحمل و مدارا، حقوق شهروندی و حساسیت به چالش های ملی و جهانی میسر می شود.
دکترمعین با اشاره به برگزاری برنامه‌های جهانی در حوزه ترویج علم، خاطرنشان کرد: این برنامه با هدف کاهش شکاف فزاینده میان نهادها و افراد تولیدکننده علم و عموم شهروندان، آگاهی عموم از فرایندهای علم و فناوری، تجهیز شهروندان به شیوه‌های تفکر علمی و انتقادی، خردگرایی و خرافه‌زدایی، جهت‌دهی به افکار عمومی، افزایش اعتماد و حمایت عمومی از علم برای عبور از چالش‌ها، برگزار می‌شود.<
عضو شورای ترویج علم مرکزتحقیقات سیاست‌علمی کشور، با تاکید بر ضرورت ایجاد شبکه‌ای از نهادها و فعالان حوزه ترویج علم، اضافه کرد: بر این اساس، اولین روز جهانی ترویج علم در ایران از سال ۱۳۹۱ به همت انجمن ترویج علم، برگزار شد.<
دکترمعین اضافه کرد: در ادامه اولین گردهمایی فعالان و سازمان‌های فعال در حوزه ترویج علم توسط مرکز تحقیقات سیاست علمی کشور و معاونت پژوهش وفناوری وزارت علوم برگزار می شود تا بتوانیم به درک مشترک و آینده بهتری بیندیشیم.<
عضو شورای ترویج علم مرکزتحقیقات سیاست‌های علمی کشور گفت: در این گردهمایی، سه نشست تخصصی؛ «کارگاه آموزش و پژوهش»، «کارگاه رسانه و فرهنگ» و «کارگاه سیاستگذاری علم و فناوری» برگزار می شود و ۵ طرح برگزیده در حوزه ترویج علم معرفی می‌شود.
عضو شورای ترویج علم مرکزتحقیقات سیاست‌های علمی کشور، با بیان اینکه برای رفع مشکلات جامعه، باید از علم کمک بگیریم، گفت: تنها از طریق ترویج علم وارتباط علم با جامعه است که می‌توانیم به صورت ریشه‌ای برخی ازمسائل موجود را برطرف کنیم.
س.س ۱۳۵۱/ ر.ب ۱۳۴۵
&nbsp;