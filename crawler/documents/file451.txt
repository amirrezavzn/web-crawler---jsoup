تسهیلات عتبات دانشجویان به ۱.۵ میلیون تومان افزایش یافت - وزارت علوم، تحقیقات و فناوری
به گزارش اداره کل روابط عمومی وزارت علوم، مهندس یزدان مهر با اشاره به تسهیلات و خدمات این صندوق به دانشجویان دانشگاه ها و مراکز آموزش عالی گفت: با تفاهم نامه ای که در سال جاری با ستاد عمره و عتبات دانشگاهیان نهاد نمایندگی مقام معظم رهبری در دانشگاه ها داشته ایم، تسهیلات عتبات را از سیصد هزار تومان به یک میلیون و پانصد هزار تومان برای دانشجویان متاهل و یک میلیون تومان برای دانشجویان مجرد افزایش داده ایم.
مشاور وزیر علوم تصریح کرد: بازپرداخت تسهیلات بر اساس ضوابط صندوق رفاه دانشجویان بعد از فارغ التحصیلی در اقساط ۶۰ ماهه بازپس گرفته می شود.
حجت الاسلام والمسلمین نجفی روحانی، مسئول بعثه مقام معظم رهبری در عراق نیز در این دیدار، خدمات صندوق رفاه دانشجویان وزارت علوم جهت تسهیل سفر دانشجویان به عتبات را بسیار ارزنده و گرانبها توصیف کرد.
س.س ۱۳۵۱/ ر.ب ۱۳۴۵