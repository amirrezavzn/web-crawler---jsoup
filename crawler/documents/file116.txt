نهمین همایش روز ملی آمار و برنامه ریزی دردانشگاه سمنان برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، جواد حسین زاده معاون اقتصادی و محاسبات ملی مرکز آمار ایران دراین همایش گفت: نوین سازی نظام آماری و ثبتی بنایی شدن آمار رویکرد اصلی مرکز آمار ایران است.<
وی با بیان اینکه استان سمنان پیشگام در اجرای طرح نوین سازی آمار در کشورشد، افزود: این استان با راه اندازی سامانه برخط و نیز چاپ نشریات و کتاب های آماری در اجرای این طرح در کشور پیش گام شده است.<
معاون اقتصادی و محاسبات ملی مرکز آمار ایران جمع آوری داده های خرد از دستگاه های اجرایی و استخراج و تهیه شاخص های کلان بر اساس این ریز داده ها را محور اصلی نوین سازی نظام آماری کشور عنوان کرد.<
در همایش روزملی آمار و برنامه ریزی طاهری رئیس سازمان برنامه و بودجه استان سمنان گفت: سامانه بر خط آماری طبق مصوبه شورای برنامه ریزی این استان در اختیار دستگاهای اجرایی و دانشگاهیان قرار می گیرد تا با بهره گیری از برنامه ریزی ها با توجه به نیازها و چالش های استان سمنان انجام شود.<
سعد الدین مدیرکل دفتر برنامه ریزی، نوسازی و تحول اداری استانداری سمنان هم دراین همایش درخصوص اهمیت آمار صحیح و نقش آن در توسعه پایدار سخن گفت.<
دراین همایش از مدیران ۱۰ سازمان و دستگاه اجرایی استان که در حوزه آمار عملکرد مطلوبی داشتند تجلیل شد.<
ل.س ۱۳۴۲/ ر.ب ۱۳۴۵