برپایی هفته تربیت بدنی با شعار "دانشجو، مهر تندرستی" در دانشگاه فناوری های نوین سبزوار - وزارت علوم، تحقیقات و فناوری
به گزارش اداره کل روابط عمومی وزارت علوم، معاون دانشجویی، فرهنگی و اجتماعی دانشگاه فناوری های نوین سبزوار با اعلام این خبر افزود: حضور چشمگیر دانشجویان در برنامه ها و مسابقات هفته تربیت بدنی امسال پیام آور توجه بیش از پیش به امر ورزش است.
دکترقدرتی گفت: در عصر حاضر سه مولفه آموزش و دانش، بهداشت و سلامت و استاندارد های زندگی دانشجویی ملاک و معیار توسعه انسانی و پیشرفت هر کشوری است و تحقیقات نشان داده است که توسعه ورزش می‌تواند موجب ارتقا وتوسعه هر سه مولفه شود.
معاون دانشجویی، فرهنگی و اجتماعی با قدردانی از حمایت رئیس دانشگاه در موافقت با ایجاد سالن تندرستی گفت: خوشبختانه با تامین اعتبار ایجاد سالن مذکور با اعتبار ۰۰۰/۰۰۰/۳۵۰ ریال عملیات عمرانی آن توسط حوزه معاونت توسعه و مدیریت منابع آغاز شده است.
وی با اشاره به اجرای برنامه های متعدد در هفته تربیت بدنی افزود: آغاز این هفته با توجه به تاکیدات سازمان امور دانشجویان در گسترش فرهنگ ورزش همگانی با پیاده روی در مسیر سلامت آغاز شد و با برگزاری مسابقات متعدد ادامه یافت.
دکترقدرتی با اشاره به اینکه پایان بخش این هفته حضور بیش از ۱۲۰ نفر از کارکنان، اعضای هیئت علمی و دانشجویان در جمع بهترین باستانی کاران شهرستان سبزوار بود بیان کرد: حضور در جمعی که علاوه بر ورزش، آرمان جوانمردی و پهلوانی را به اذهان یادآور می شود، ویژگی های معنوی و متفاوتی را به دانشجویان ورزشکار دانشگاه می بخشد.
س.س ۱۳۵۱/ ر.ب ۱۳۴۵