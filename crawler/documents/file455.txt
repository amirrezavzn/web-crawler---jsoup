اخذ مجوز بهره‌برداری آموزشی-پژوهشی از منابع پرتوزای رادیواکتیو توسط یکی از شرکت های مستقر در پارک علم و فناوری استان سمنان - وزارت علوم، تحقیقات و فناوری
به گزارش اداره کل روابط عمومی وزارت علوم، مدیرعامل شرکت پرتو تجهیز بعثت گفت: این شرکت در زمینه طراحی و ساخت تجهیزات پرتویی شامل پرتوهای ایکس، گاما و سایر پرتوها فعال است و تجهیزات این شرکت بر مبنای فازهای الکترونیک و ساخت سازه‌های مکانیکی ثابت و متحرک تجهیزات فعال است و در زمینه‌های صنعتی و پزشکی قابل بکارگیری است.
دکتر رضا قلی‌پور پیوندی افزود: متخصصان شرکت پرتو تجهیز در قالب واحد فناور بعثت مشغول به فعالیت بوده و از سال ۱۳۹۵ با حمایت مرکز رشد فناوری‌های نوین پارک علم و فناوری استان سمنان با ثبت شرکت پرتو تجهیز بعثت ادامه کار داده و واحد تحقیق و توسعه این شرکت در مرکز رشد فناوری‌های نوین پارک علم و فناوری استان سمنان مستقر است و تاکنون مبلغ یک میلیارد ریال تسهیلات از طرف پارک علم و فناوری استان سمنان برای پرداخت به شرکت پرتو تجهیز بعثت تصویب شده است.<
وی اضافه کرد: از آنجایی‌که مباحث تحقیق و توسعه و آموزش و پژوهش در صدر اولویت‌های شرکت دانش‌بنیان پرتو تجهیز بعثت است و از طرفی برای تست تجهیزات خود نیاز به منابع رادیواکتیو داشته، لذا با استناد به سوابق چندین ساله مدیریت شرکت و مکاتبات و طرح‌های توجیهی مفصل موفق به اخذ دریافت پروانه بهره‌برداری آموزشی-پژوهشی منابع رادیواکتیو از سازمان انرژی اتمی ایران شد.
س.س ۱۳۵۱/ ع.ع ۱۳۵۷