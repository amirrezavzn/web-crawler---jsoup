امضای تفاهم نامه همکاری میان پژوهشکده مطالعات فرهنگی اجتماعی و دانشگاه پاریس - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پژوهشکده مطالعات فرهنگی و اجتماعی ، دکتر حسین میرزایی و ژان پیر آستروک در دیدار خود به بررسی نهایی راهکارهای گسترش همکاری های دو مرکز در در زمینه های مختلف از جمله برگزاری دوره های مشترک آموزشی، طرح های آموزشی و پژوهشی مشترک، تبادل دانشجو و فرصت های مطالعاتی و تحقیقاتی پرداختند و پس از آن، تفاهم نامه همکاری مشترک و برنامه عمل یک ساله را در این زمینه امضا کردند.
بر این اساس، دراین دیدار که دکترسیدابوالحسن ریاضی، معاون سازمان امور دانشجویان و معاونان دانشگاه پاریس ۱۳ و مشاور بین الملل پژوهشکده مطالعات فرهنگی و اجتماعی حضور داشتند، توافق شد در نخستین مرحله و با همکاری سازمان امور دانشجویان وزارت علوم، تحقیقات و فناوری در قالب قراردادی تبادل تعدادی از دانشجویان دو کشور در حوزه علوم انسانی و اجتماعی به صورت فرصت مطالعاتی کوتاه مدت در دستورکار قرار گرفته و برگزاری دوره های مشترک میان طرفین در سال آتی تحقق پذیرد.
دانشگاه پاریس ۱۳ به عنوان یکی از دانشگاه های زیرمجموعه سوربن سیته و از اعضای کنسرسیوم دانشگاهی پاریس، با ۲۴ هزار دانشجو هزار و دویست عضو هیات علمی در شمال پاریس قراردارد.
همچنین دکتر میرزایی، دکترریاضی و دکترشاکری در بازدیدی جداگانه با معاون بین‌الملل دانشگاه پاریس ۳ و نماینده اینالکو مذاکره کردند. در این دیدار مسئولان فرانسوی ضمن اشاره به دوره های مشترک خود با دانشگاه های ایران، از برگزاری دوره های مشترک تخصصی در حوزه ماموریت پژوهشکده استقبال کردند.