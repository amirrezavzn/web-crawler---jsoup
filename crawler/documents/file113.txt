بهترین ابزار کشور برای ایجاد اشتغال پایدار ، گسترش آموزش های مهارتی است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتربرومند با بیان اینکه، دانشگاه فنی و حرفه‌ای با توجه به گستردگی و مزیت‌های منطقه‌ای مناسب می‌تواند یکی از بهترین ابزارهای کشور برای ایجاد اشتغال نیروی متخصص باشد، اظهار داشت: سیاست وزارت علوم این است که مسئولیت‌ها را به افرادی بسپارد که در آن حوزه تخصص کافی را دارند.
وی افزود: نیازهای امروز کشور بر همه آشکار است و انتظار از دانشگاه ها و مراکز آموزش عالی این است که به نیازهای بزرگ ملی کشور نیزتوجه کنند.
دکتر برومند درادامه گفت: یکی از بحث‌های مهم کشور، تربیت نیروی مهارتی مناسب برای ایجاد کارآفرینی است که دانشگاه فنی و حرفه ای می تواند به خوبی این ماموریت را انجام دهد.<
معاون پژوهش و فناوری وزارت علوم خطاب به مسئولان دانشگاه فنی و حرفه‌ای گفت: طرح‌هایی را برای همکاری با دانشگاه‌هایی که پیشرفت خوبی در حوزه های نظری و مرزهای دانش داشته اند، ارائه دهید تا آنها هم به سوی آموزش های مهارتی و کارآفرینی گرایش پیدا کنند.
وی به بودجه دانشگاه‌ها و مراکز آموزش عالی اشاره و تاکید کرد: بازنگری فرآیندهای اجرایی می‌تواند بخش هایی از کمبود بودجه را جبران کند.
در ادامه این مراسم، دکتر ناصر شمس، سرپرست سابق دانشگاه فنی و حرفه‌ای در سخنانی گفت: دانشگاه فنی و حرفه‌ای جایگاه بسیار ارزشمندی در کشور دارد و این دانشگاه می‌تواند مشکل اشتغال در کشور را حل کند، اما لازمه آن توجه بیشتر به این دانشگاه است.
وی افزود: امیدوارم حمایت‌هایی که اخیراً توسط نمایندگان محترم مجلس شورای اسلامی از این دانشگاه صورت گرفته است، ادامه پیدا کند.<
بر اساس این گزارش و در ادامه دکتر ابراهیم صالحی عمران، سرپرست دانشگاه فنی و حرفه‌ای در سخنانی با بیان اینکه آموزش های مهارتی، اساس توسعه کشوراست، گفت: امیدواریم رهنمودهای مقام معظم رهبری در سال "اقتصاد مقاومتی، تولید و اشتغال" سند راه دانشگاه فنی و حرفه‌ای باشد.
وی ادامه داد: مجمع جهانی اقتصاد هرسال شاخص‌های سرمایه انسانی را در ۵ گروه سنی از لحاظ پوشش تحصیل، بازار کار و غیره را اندازه می‌گیرد که در آخرین گزارش آن در سال ۲۰۱۶، ایران رتبه ۸۵ را در بین ۱۳۰ کشور به دست آورده است.<
سرپرست دانشگاه فنی و حرفه‌ای افزود: برای حل این مشکل، دو راه حل وجود دارد؛ یکی اینکه باید به فکر رشد اقتصادی و تولید ناخالص ملی باشیم تا زمینه جذب نیروی انسانی فراهم شود و دیگر اینکه نیاز به انجام اصلاحات آموزشی است تا حرفه‌ها براساس مشاغل شناخته شوند و توسعه پیدا کنند.<
وی ادامه داد: راه خروج ما از این مشکلات، سرمایه‌گذاری برای گسترش آموزش های مهارتی در دانشگاه ها و مراکز آموزش عالی است.
گفتنی است مراسم تکریم دکتر ناصر شمس، سرپرست سابق ومعارفه دکتر ابراهیم صالحی عمران سرپرست دانشگاه فنی و حرفه‌ای، بعدازظهر امروز با حضور معاون پژوهش و فناوری وزیر علوم، رئیس سازمان فنی و حرفه ای، تعدادی از نمایندگان مجلس شورای اسلامی و رؤسای مراکز این دانشگاه برگزار شد.
&nbsp;
&nbsp;
&nbsp;
&nbsp;
&nbsp;