بیش از ۵۰ میلیارد ریال تسهیلات به دانشجویان دانشگاه کاشان پرداخت شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل ازدانشگاه کاشان، دکترقنبرعلی شیخ زاده اظهار داشت: این وام ها در قالب وام های تحصیلی، مسکن، ضروری، عتبات، حج، موارد خاص، ضروری ویژه، ازدواج، شهریه، دانشجویان دکتری، تغذیه و وام بنیاد علوی به پنج هزار و ۲۲۱ دانشجو داده شده است.<
وی به پرداخت ۸ میلیارد و ۸۴۹ میلیون و ۱۱۲ هزار ریال وام تحصیلی به یک هزار و ۶۸۴ دانشجو اشاره کرد و افزود: حدود سه میلیارد و ۱۱۹ میلیون و ۳۰۰ هزار ریال نیز وام مسکن به ۱۰۸ دانشجو طی این مدت پرداخت شده است.<
معاون دانشجویی دانشگاه کاشان خاطر نشان کرد: همچنین با پیگیری اداره رفاه دانشجویی این دانشگاه، ۱۰ میلیارد و ۴۱۸ میلیون ریال به یک هزار و یازده نفر وام ضروری، عتبات، حج، موارد خاص و ضروری ویژه در سال تحصیلی ۹۶-۹۵ داده شد.<
دکترشیخ زاده به پرداخت یک میلیارد و ۸۲۰ میلیون ریال تسهیلات ازدواج به ۹۱ دانشجوی این دانشگاه اشاره کرد و افزود: طی این مدت همچنین هفت میلیارد و ۴۴۰ میلیون ریال تسهیلات شهریه به ۷۱۳ دانشجو پرداخت شده است.<
وی اظهارداشت: طی این مدت به ۳۷۱ دانشجوی دکترای این دانشگاه نیز مبلغ ۱۳ میلیارد و ۵۴۵ میلیون ریال وام ویژه دکتری پرداخت شده است.<
معاون دانشجویی دانشگاه کاشان به پرداخت یک میلیارد و ۹۸ میلیون و ۷۳ هزار ریال وام تسهیلات تغذیه به ۶۵۶ دانشجوی این دانشگاه اشاره کرد و افزود: در این مدت ۵۸۷ دانشجو هم مبلغ سه میلیارد و ۷۸۲ میلیون ریال وام بنیاد علوی دریافت کرده اند.<
دکتر شیخ زاده اظهار کرد: همچنین در نیمسال دوم سال تحصیلی ۹۶-۹۵ تعداد ۷۰ دانشجو به مبلغ دو میلیارد و ۹۴۰ میلیون ریال جهت دریافت وام به بانک توسعه تعاون ثبت و معرفی شدند.
ل.س ۱۳۴۲/ ر.ب ۱۳۴۵