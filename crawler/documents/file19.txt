دکتر رامین گلستانیان به عنوان مدیرعلمی فیزیک مواد زنده در موسسه ماکس پلانک آلمان انتخاب شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر گلستانیان دارای مدرک کارشناسی فیزیک از دانشگاه صنعتی شریف، و مدارک کارشناسی ارشد و دکتری فیزیک ماده‌چگال از دانشگاه تحصیلات تکمیلی علوم پایه زنجان (از اولین دانش‌آموختگان دکتری دانشگاه تحصیلات تکمیلی علوم پایه زنجان) است.
وی دوره پسادکتری را در موسسه فیزیک نظری کاوالی در دانشگاه کالیفرنیا سانتاباربارا گذراند. همچنین علاوه بر تدریس در دانشگاه‌های معتبر اروپایی نظیر دانشگاه آکسفورد و دانشگاه شفیلد، جوایز معتبر بسیاری از جمله پیرژیل دوژن از مجله فیزیک اروپا در سال ۲۰۱۷ و هال‌وک از انجمن مشترک فیزیک فرانسه و انگلستان در سال ۲۰۱۴ را دریافت کرده است.
در ایران نیز علاوه بر تدریس و مدیریت دانشکده فیزیک در دانشگاه تحصیلات تکمیلی علوم پایه زنجان، موفق به کسب جایزه برترین دانش‌آموخته شناخته‌شده جهانی در مراسم گرامی‌داشت ۵۰ سالگی دانشگاه صنعتی شریف شده‌است.
عمده فعالیت علمی وی در زمینه فیزیک ماده‌چگال، فیزیک آماری سیستم‌های غیر تعادلی، بیوفیزیک مواد فعال است<span>.</span>
س.س ۱۳۵۱/ ر.ب ۱۳۴۵نشست کارگروه روسای دانشگاه های متولی پیگیری فعالیت های علمی بین المللی با حضور وزیر علوم - شنبه ۹۶/۱۰/۱۶ - وزارت علوم، تحقیقات و فناوری
