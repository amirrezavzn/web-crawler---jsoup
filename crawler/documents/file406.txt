برگزاری نشست هم اندیشی معاونان دانشگاه شهرکرد با معاون انستیتو ملی دامپزشکی دانشگاه صنعتی دانمارک - وزارت علوم، تحقیقات و فناوری
به گزارش اداره کل روابط عمومی وزارت علوم، نشست هم اندیشی دکتر مهران عرب سرپرست معاونت پژوهش و فنآوری دانشگاه شهرکرد، دکتر سعید کریمی معاون دانشجویی دانشگاه، دکتر بهروز شیران معاون آموزشی دانشگاه و جمعی دیگر از مسئولان دانشگاه شهرکرد با پروفسور کریستین مولر معاون انستیتو ملی دامپزشکی دانشگاه صنعتی دانمارک با هدف توسعه و گسترش همکاری های بین دانشگاهی در زمینه های مختلف آموزشی، پژوهشی و دانشجویی و فراهم سازی مقدمات عقد تقاهم نامه بین دانشگاه شهرکرد و دانشگاه صنعتی دانمارک در دفتر معاونت پژوهشی دانشگاه شهرکرد برگزار شد.
دکتر مهران عربی در این نشست ضمن خوشامد گویی به پروفسور مولر، به معرفی دانشگاه شهرکرد پرداخت و پتانسیل و توانایی های دانشگاه شهرکرد را در زمینه های مختلف بیان کرد و از آمادگی این دانشگاه برای توسعه همکاری های علمی و بین المللی با دانشگاه صنعتی دانمارک خبر داد.
پروفسور کریستین مولر نیز در این جلسه با ابراز خوشوقتی از حضور در ایران و دانشگاه شهرکرد، طی سخنانی به معرفی بخش ها و توانایی های گوناگون انستیتو ملی دامپزشکی دانمارک پرداخت و گفت: هدف از حضور در دانشگاه شهرکرد آشنایی با توانایی ها و پتانسیل های این دانشگاه جهت فراهم سازی مقدمات عقد تفاهم نامه توسعه همکاری های علمی و بین المللی بین دو دانشگاه و فراهم سازی زمینه بهره گیری از ظرفیت های علمی دو دانشگاه است.
در پایان این نشست مقرر شد پروفسور مولر از طرف دانشگاه صنعتی دانمارک و دکتر ناصر شمس رئیس دانشکده دامپزشکی از طرف دانشگاه شهرکرد، موافقت نامه همکاری های علمی بین دانشکده دامپزشکی دانشگاه شهرکرد و انستیتو ملی دامپزشکی دانمارک را امضا کنند.
&nbsp;
&nbsp;
<strong>س.س ۱۳۵۱/ ر.ب ۱۳۴۵</strong>
&nbsp;