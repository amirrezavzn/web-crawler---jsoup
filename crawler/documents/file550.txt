آغاز به کار مجمع عمومی شبکه پارک های علم و فناوری کشورهای اسلامی - وزارت علوم، تحقیقات و فناوری
به گزارش اداره کل روابط عمومی وزارت علوم، پارک علم و فناوری گیلان میزبان پنجمین اجلاس بین المللی شبکه پارک های علم و فناوری کشورهای اسلامی است.
مجمع عمومی شبکه پارک های علم و فناوری کشورهای های اسلامی با هدف دیپلماسی علم و فناوری بین کشورهای اسلامی و با تاکید بر ملت ها به ویژه امت اسلامی تشکیل شده است.
دراین مجمع موضوع اصلاح اساسنامه مطرح و مورد بررسی قرار گرفت و همچنین در خصوص انتخاب اعضای جدید تصمیماتی گرفته شد و سه تن از کشورهای مالزی، عراق و پاکستان به عنوان عضو جدید مجمع پذیرفته شدند.
تشکیل کمیته اجرایی به منظور تعیین سیاست گذاری، برنامه ریزی و نظارت بر اجرای آن از دیگر مواردی بود که در این مجمع مورد بررسی قرار گرفت.
تجاری سازی فناوری و تولید ثروت از علم از اهداف برگزاری ای اجلاس است و علاوه بر متخصصان داخلی، ۲۵ کارشناس از ۱۱ کشور اسلامی شرکت دارند که در خصوص نحوه تبادل اطلاعات و تجربیات مرتبط با فناوری های نوین تبادل نظر می کنند.
س.س ۵۱/ ر.ب ۴۵