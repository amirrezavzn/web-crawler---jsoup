دانشجوی دانشگاه تبریز کسب کرد؛  مقام برتر المپیاد ملّی تأسیسات الکتریکی و هوشمندسازی ساختمان - وزارت علوم، تحقیقات و فناوری
به گزارش اداره کل روابط عمومی وزارت علوم، دکترهیرش سیدی رئیس دانشکده مهندسی برق و کامپیوتر دانشگاه تبریز با اعلام این خبر گفت: بهزاد جانشین دانشجوی مقطع کارشناسی ارشد مهندسی برق- برنامه ریزی و مدیریت سیستم های انرژی الکتریکی از دانشگاه تبریز و از اعضای فعال آزمایشگاه سیستم های هوشمند انرژی، عنوان اول استان آذربایجان شرقی و دوم کشوری المپیاد ملی مهارت هوشمندسازی تاسیسات الکتریکی و مکانیکی ساختمان و مدیریت انرژی را بدست آورد.<
وی با اشاره به اینکه این دانشجو در المپیاد مرحله استانی که به صورت تئوری و در بین ۲۳ نفر شرکت کننده از آذربایجان شرقی برگزارشده بود موفق به کسب بالاترین نمره و به مقام نخست رسیده بود، افزود: در مرحله کشوری نیز که با همکاری سازمان فنی حرفه ای و HDL< چین بین ۲۵۰ نفر شرکت کننده از کل کشور به صورت تئوری و عملی برگزار شد، این دانشجو موفق به کسب رتبه دوم شد.<
دکترسیدی گفت: فرهنگ سازی جهت استفاده از سیستم های هوشمند در بین سازندگان و صاحبان صنایع و شناساندن شرکت های فعال دراین زمینه به افراد جویای کار و معرفی بازار کار این سیستم ها از جمله اهداف این المپیاد ملّی مهارت اعلام شده است.<
رئیس دانشکده مهندسی برق و کامپیوتر دانشگاه تبریز یادآورشد: در حاضر در این دانشکده حدود ۱۸۰۰ دانشجو در مقاطع مختلف تحصیلی در رشته های مهندسی برق (گرایش های قدرت، الکترونیک، مخابرات، کنترل و مهندسی پزشکی)، مهندسی کامپیوتر و فناوری اطلاعات (IT)< مشغول تحصیل هستند.<
همچنین المپیاد ملّی مهارت تاسیسات الکتریکی و هوشمندسازی ساختمان مهرماه سال‌جاری در تبریز برگزارشد.<
ل.س ۱۳۴۲/ ر.ب ۱۳۴۵