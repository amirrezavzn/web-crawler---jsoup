انعقاد تفاهم نامه‌ پارک علم وفناوری البرز و موسسه تحقیقات علوم باغبانی - وزارت علوم، تحقیقات و فناوری
به گزارش اداره کل روابط عمومی وزارت علوم، با حضور مهندس عطاء‌الله ربانی رئیس پارک علم وفناوری البرز، دکترداراب حسنی رئیس موسسه تحقیقات علوم باغبانی کشور و معاونان و مدیران پارک علم و فناوری البرز و موسسه تحقیقات علوم باغبانی، تفاهم نامه‌ای بین پارک علم وفناوری البرز و موسسه تحقیقات علوم باغبانی منعقد شد.<
در این مراسم رئیس پارک علم و فناوری البرز ظرفیت‌های پارک علم و فناوری البرز را بستر مناسبی برای رونق بخش کشاورزی و باغبانی استان البرز دانست و گفت: می‌توان از ظرفیت‌های موجود طرفین در مسیر تجاری‌سازی دستاوردها و تحقیقات باغبانی و عملیاتی کردن اهداف اقتصادی این حوزه استفاده کرد.<
وی انعقاد این تفاهم‌نامه را اقدام برای تاسیس سومین مرکز رشد مشترک بین پارک علم و فناوری البرز و سازمان تحقیقات، آموزش و ترویج وزارت جهاد کشاورزی در استان البرز اعلام کرد و افزود: پس از ایجاد مرکز رشد موسسه تحقیقات اصلاح و تهیه نهال و بذر و مرکز رشد موسسه تحقیقات آب و خاک، مرکز رشد تخصصی واحدهای فناور باغبانی سومین مرکز رشد مشترک از سوی وزارت جهاد کشاورزی در استان البرز خواهد بود که با همکاری و نظارت پارک علم و فناوری البرز در استان تاسیس خواهد شد.<
رئیس پارک علم و فناوری البرز، همکاری مشترک بین وزارت علوم، تحقیقات و فناوری و وزارت جهاد کشاورزی را منشا ورود فعالان بخش خصوصی در حوزه‌های تخصصی و در مسیر اقتصاد مقاومتی دانست و تاکید کرد: با استمرار همکاری میان پارک علم و فناوری البرز و موسسه تحقیقات علوم باغبانی، می‌توان مسیرهای جدیدی برای ایجاد اشتغال و کارآفرینی در قالب شرکت های فناور و دانش بنیان در زمینه باغبانی فراهم کرد و به توسعه اقتصاد کشور و گسترش اشتغال دانش بنیان دست یافت.<
رئیس موسسه تحقیقات علوم باغبانی کشور نیز با تاکید براین موضوع که بخش اعظم محصولات کشاورزی مختص محصولات باغی است و این بخش جزو محصولات مهم کشور به حساب می آیند، گفت: با توجه به اهمیت محصولات باغبانی در کشور، وزارت جهاد کشاورزی مجموعه ای تخصصی در این حوزه با نام موسسه تحقیقات علوم باغبانی تاسیس کرد.<
دکترحسنی، یکی از اهداف موسسه تحقیقات علوم باغبانی را استفاده از ظرفیت های ویژه شرکت‌های دانش‌بنیان دانست و تصریح کرد: یکی از مواردی که از ابتدای تاسیس موسسه به آن توجه خاص داشتیم استفاده از ظرفیت‌های بخش خصوصی بویژه شرکت‌های دانش‌بنیان بود که بتوانیم با بهره‌گیری از ظرفیت موجود، حوزه علوم باغبانی را ساماندهی و مدیریت کنیم.<
وی خاطرنشان کرد: امید است امضای تفاهم‌نامه ایجاد مرکز رشد تخصصی واحدهای فناور باغبانی مشترک بین پارک علم و فناوری البرز و موسسه تحقیقات علوم باغبانی منشا شکوفائی درحوزه باغبانی کشور شود و با بهره‌گیری از ظرفیت‌های فنی و دانش بنیان بتوان از این طریق گام‌های موثری در مسیر توسعه اقتصاد کشور در حوزه کشاورزی برداریم.<
ل.س ۱۳۴۲/ ع.ع ۱۳۵۷
&nbsp;
&nbsp;
&nbsp;
&nbsp;
&nbsp;