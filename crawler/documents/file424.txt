چهاردهمین دوره مسابقات سراسری عملیات حرارتی دردانشگاه صنعتی اصفهان برگزارشد - وزارت علوم، تحقیقات و فناوری
به گزارش روابط عمومی وزارت علوم، دکترمحمدرضا طرقی نژاد رئیس دانشکده مهندسی مواد دانشگاه صنعتی اصفهان در آغاز این مراسم با اشاره به افتخارات متعدد این دانشکده در کشور گفت: دانشکده مهندسی مواد دانشگاه صنعتی اصفهان براساس رتبه بندی شانگهای در رتبه نخست دانشکده های مهندسی مواد کشور قرار دارد<span dir="ltr">.<
وی با بیان این که گرایش به این نوع رقابت های دانشجویی سبب ارتقای علمی دانشجویان می شود، تصریح کرد: با برگزاری این مسابقات ضمن بروز ایده های خلاقانه به منظور کارآفرینی و ایجاد اشتغال، زمینه های لازم جهت ارتباط بیش از پیش دانشگاه و صنعت فراهم می شود<span dir="ltr">.<
دکترطرقی نژاد از تلاش ها و خدمات کادر علمی و اجرایی و نیز حامیان چهاردهمین دوره مسابقات سراسری عملیات حرارتی تجلیل کرد<span dir="ltr">.<
دکترمحمدعلی گلعذار رئیس چهاردهمین دوره مسابقات سراسری عملیات حرارتی نیز درآئین افتتاحیه این رویداد علمی دانشجویی با بیان این که عملیات حرارتی امروزه به عنوان یک علم شناخته می شود، گفت: آثار و شواهد تاریخی نشان می دهد این علم حدود یک هزار و 600 سال قبل از میلاد وجود داشته و از عملیات حرارتی به عنوان یک فن یا روش استفاده شده است<span dir="ltr">.<
وی افزود: در ادوار تاریخ، این فن گاهی با مرگ صاحب فن از بین می رفت و مدتی بعد مجدداً به وجود می آمد که شواهد گورهای دسته جمعی سربازان و سلاح های آنان در شمال چین و نیز سلاح های نظامی و ابزار برش یافته شده در کشورهایی چون ایران، سوریه، مصر و سریلانکا نشان می دهد به رغم عدم آگاهی صاحبان فن از فرآیندهای علمی، سیکل‌های عملیات حرارتی مانند سخت کردن، به طور گسترده ای انجام می گرفته است<span dir="ltr">.<
دکترگلعذار با اشاره به بسته بندی فولاد در داخل پوست حیوانات و نیز سخت کردن فولاد در پودر استخوان و یا پودر سم حیوانات توسط گذشتگان، تصریح کرد: دراین روش ها به نوعی عملیات نفوذ در حالت جامد رخ می داده است<span dir="ltr">.<
استاد دانشکده مهندسی مواد دانشگاه صنعتی اصفهان، سرد کردن در محیط هایی چون روغن پلنگ و نیز سخت کردن در آب را از دیگر روش های استفاده شده در ادوار تاریخ عنوان کرد و افزود: با کشف تجهیزات آنالیز و میکروسکوپی و شناخت اتفاقات در درون مواد، اتفاقاتی چون تغییر شبکه های بلوری، ایجاد معایب کریستالی، تجمع معایب و فازهای جدیدی که به وجود می آمد مشخص و به تدریج عملیات حرارتی به جرگه علم پیوست تا امروزه بعنوان یک علم شناخته شده در شاخه مهندسی مواد مورد استفاده قرار گیرد<span dir="ltr">.<
دکترگلعذار با ابراز خرسندی از وجود فارغ التحصیلان توانمند و پرافتخاردانشگاه صنعتی اصفهان که در صنایع مهم و دانشگاه های کشور از برترین های عملیات حرارتی هستند، تصریح کرد: عملیات حرارتی یعنی روش های مختلف گرم و سرد کردن در حالت جامد به منظور رسیدن به ساختار میکروسکوپی مناسب برای ایجاد خواص مکانیکی مورد نیاز جهت کاربرد یا کاربردهای خاص، تعریف می شود<span dir="ltr">.<
رئیس چهاردهمین دوره مسابقات سراسری عملیات حرارتی با اشاره به اهداف برگزاری این رویداد علمی دانشجویی، اضافه کرد: هم اندیشی دانشجویان در این زمینه و تلاش برای کاربردی کردن دانسته ها، ارتباط نزدیک دانشجویان با صنعت و ارتقای سیکل های عملیاتی مورد نیاز صنعت از جمله اهداف برگزاری این مسابقات است<span dir="ltr">.<
وی با بیان ویژگی های فنی و تخصصی بخش های مختلف این رقابت ها، افزود: چهاردهمین دوره مسابقات سراسری عملیات حرارتی در سه بخش آهنی، غیرآهنی و بخش ویژه برگزار می شود<span dir="ltr">.<
دکترگلعذار ادامه داد: در این دوره از رقابت ها 121 دانشجو مشتمل بر 25 تیم شامل 15 تیم در بخش آهنی و 12 تیم در بخش غیرآهنی از 16 دانشگاه شامل دانشگاه های صنعتی اصفهان، تهران، تربیت مدرس، علم و صنعت، صنعتی امیرکبیر، مالک اشتر، تبریز، سهند تبریز، شیراز، زنجان، شاهرود، آزاد اسلامی کرج، آزاد اسلامی مشهد، شهید مهاجر، صنعتی فولاد و شهید صدوقی یزد حضور دارند<span dir="ltr">.<
استاد دانشکده مهندسی مواد دانشگاه صنعتی اصفهان، تصریح کرد: برای ارزیابی نمونه ها و آزمون ها تیم داوری متشکل از 10 داور از بخش های مختلف دانشگاه و صنعت و از دانشگاه های صنعتی اصفهان، فردوسی مشهد، سهند تبریز، مالک اشتر، پژوهشگاه مواد و انرژی، شرکت مپنا و شرکت فولاد آلیاژی ایران به قضاوت نمونه ها خواهند پرداخت<span dir="ltr">.<
گفتنی است با ادامه این مسابقات، آیین اختتامیه و تجلیل از برگزیدگان مراحل سه گانه چهاردهمین دوره مسابقات سراسری عملیات حرارتی، دردانشگاه صنعتی اصفهان برگزارشد<span dir="ltr">.<