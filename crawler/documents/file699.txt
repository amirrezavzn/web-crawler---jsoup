قرائت سی و ششمین بیانیه صلح ژنو توسط دانشجوی رشته مطالعات زنان دانشگاه الزهرا(س) - وزارت علوم، تحقیقات و فناوری
به گزارش روابط عمومی وزارت علوم، در این میزگرد شخصیت‌ها و استادانی از اسپانیا، انگلستان، کامرون، ایران و همچنین چند تن از خانواده‌های قربانیان ترور حضور داشته و به ایراد سخنرانی پرداختند.
در این پنل منصوره کرمی، همسر شهید دکتر علی محمدی از شهدای هسته ای و فارغ التحصیل کارشناسی ارشد رشته مطالعات زنان دانشگاه الزهرا(س) به عنوان یکی از زنان قربانی ترور و عضو انجمن دفاع از قربانیان سخنرانی کرد.
. وی با اشاره به لزوم توانمندسازی زنان قربانی ترور بیان داشت: زن پایه و اساس زندگی اجتماعی است. اگر زن سالم باشد، می‌تواند فرزندان سالم و شاد و عاری از خشونت را تحویل جامعه دهد. اما اگر زنان خود دچار مشکلات روحی و روانی باشند، هرگز جامعه هم روی خوش نمی‌بیند، زیرا آن زنان، فرزندان بیمار و شرور و خشونت‌گرا تحویل جامعه خواهند داد.
در پایان این پنل زهرا سبحانی- مدیرعامل انجمن دفاع از قربانیان تروریسم و دانشجوی ارشد رشته مطالعات زنان دانشگاه الزهراء(س)- بیانیه و طرح انجمن در حمایت از زنان قربانی ترور را قرائت کرد.