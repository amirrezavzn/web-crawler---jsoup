استارت آپ‌های برتر معرفی شدند - وزارت علوم، تحقیقات و فناوری
<p>ه گزارش اداره کل روابط عمومی وزارت علوم به نقل از دانشگاه صنعتی خاتم الانبیای بهبهان، در مراسم اختتامیه این رویداد که با حضور مسئولان استانی، شهرستان، اعضای هیئت علمی، دانشجویان و شرکت‌کنندگان در سالن آمفی تئاتر دانشگاه صنعتی خاتم الانبیای بهبهان برگزار شد، طواف امام جمعه موقت شهرستان ضمن تجلیل از برگزاری این رویداد، از قدم‌های خوبی که در زمینه کارآفرینی برداشته شده قدردانی کرد و خواستار تداوم پیوند بین کار و دانش شد که خواسته مقام معظم رهبری است.<br> وی دانشگاهیان را پیشگامان پیشرفت کشور دانست و اظهار امیدواری کرد: این رویداد پیش زمینه و شروعی برای ارائه خلاقیت‌ها و پیشرفت‌های آینده باشد.<br> دکتر افشانی معاون پارک علم و فناوری خوزستان نیز به روند رو به رشد استان خوزستان در حوزه کارآفرینی و گذر از اشتغال‎های سنتی به فناوری‌های مدرن اشاره و پتانسیل‌های استان در حوزه فناورانه را بسیار مناسب دانست و از برگزاری خوب این رویداد در دیگر شهرهای خوزستان خبر داد.<br> در اختتامیه این رویداد، استارت آپ جنگلک به عنوان ایده برتر با رتبه نخست، برنده لوح سپاس و جایزه ۱۰ میلیون ریالی، استارت آپ اسکروپ بتن با رتبه دوم برنده جایزه ۷ میلیون ریالی و لوح تقدیر و استارت آپ چاردیواری با رتبه سوم برنده جایزه ۵ میلیون ریالی و لوح سپاس شد.<br> در این رویداد ۱۱۰ شرکت کننده حضور داشتند که از ۸۰ ایده ثبت شده، ۴۰ ایده موفق به ارائه در حضور داوران شد و ۱۰ ایده برتر طی سه روز آماده ارائه به داوران و سرمایه‌گذاران شد.<br> ل.م ۵۴/ ر.ب ۴۵