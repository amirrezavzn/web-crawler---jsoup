گرامیداشت هفته‌ دفاع مقدس در دانشگاه شهرکرد - وزارت علوم، تحقیقات و فناوری
به گزارش روابط عمومی وزارت علوم، آیین گرامیداشت هفته‌ دفاع مقدس و تکریم شهدای مدافع حرم با حضور دکتر شامحمدی رئیس دانشگاه شهرکرد، حجت‌الاسلام‌والمسلمین دکتر سعید صفی مسئول نهاد نمایندگی مقام معظم رهبری در دانشگاه شهرکرد، سرهنگ مرادی معاون اجرایی سپاه پاسداران استان چهارمحال‌و‌بختیاری و جمعی از دانشگاهیان این دانشگاه برگزار شد.
معاون اجرایی سپاه پاسداران استان چهارمحال‌و‌بختیاری در این برنامه ضمن گرامیداشت هفته‌ دفاع مقدس و آغاز سال تحصیلی از عنایات الهی، توده‌های مردم و ولایت فقیه به عنوان مؤلفه‌های قدرت نظام یاد کرد و گفت:‌ در جنگ نرم این مؤلفه‌ها مورد هدف قرار گرفته است و دشمن درصدد از بین بردن اعتقادات، اتحاد و در نهایت پیروی از ولایت فقیه است.
سرهنگ مرادی افزود: راه‌اندازی جنگ نرم از سوی دشمن رسالتی خطیر برای آحاد ملت ایجاد کرده است و ضرورت حفظ مؤلفه‌های قدرت نظام با نزدیک شدن به چهل سالگی انقلاب بیشتر می‌شود.
وی با اشاره به فرمایش مقام معظم رهبری گفت: در این برهه‌ زمانی در یک پیچ تاریخی مهم قرار داریم و می‌بایست هم‌چون شهدا مسئولیت خود را برای حرکت در مسیر ولایت فقیه به درستی انجام دهیم.
&nbsp;
&nbsp;
&nbsp;
&nbsp;
&nbsp;
&nbsp;