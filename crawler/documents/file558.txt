دومین بازار تبادل فناوری استان همدان برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری استان همدان، در این رویداد، فناوران ایده و طرح های خود را به صورت تئوری عرضه کردند و سرمایه گذاران نیز نسبت به بررسی ایده های برتر جهت سرمایه گذاری و ارائه مشاوره برای بازاریابی محصولات ارائه شده اقدام کردند.<
دکتر مجید کزازی، رئیس پارک علم و فناوری همدان در این مراسم گفت: رکن اساسی فضای کسب و کار مبتنی بر فناوری و سرمایه گذاری بازار می باشد و نیاز بازار موجبات پویایی این عرصه را بدنبال خواهد داشت و رقابت مبتنی بر دانش فنی ضامن بقا و تداوم فعالیت در بازار است.<
وی افزود: البته دانش فنی کارساز است که با هزینه کمتر خدمات بیشتری را به بازار ارائه کند و اگر این مجموعه تبلور یابد می توان به توسعه اقتصادی اندیشید.<
دکتر کزازی افزود: بازار تبادل فناوری با حضور سرمایه داران و سرمایه گذاران از یک سو و فناوران و نوآوران از سوی دیگر شکل می گیرد و نخستین هدف آن این است که راهبردهایی در تبادل فناوری شکل بگیرد.
رئیس پارک علم و فناوری استان با بیان اینکه در کشور های توسعه یافته از دیر باز توجه ویژه ای به عرضه و تقاضای فناوری می شود، عنوان کرد: در کشورهای در حال توسعه این رویکرد به تازگی مطرح شده و در کشور ما فرهنگ سازی ضرورتی غیر قابل انکار می باشد.<
وی در خصوص لزوم فرهنگ سازی در کشورمان خاطرنشان کرد: سرمایه دار برای رونق کسب و کارخود، باید با فناوری های نوین مرتبط با زمینه فعالیتش آشنا باشد و از آن بهره ببرد.
دکترکزازی در پایان بستر این فرهنگ سازی را دانشگاه، صنعت و مراکز تحقیقاتی دانست و عنوان کرد: ثروت و فناوری دو بازوی اجرایی در رشد و توسعه اقتصادی کشور است.<
س.س ۱۳۵۱/ ر.ب ۱۳۴۵
&nbsp;
&nbsp;