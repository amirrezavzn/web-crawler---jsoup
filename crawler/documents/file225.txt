افتتاح  ۳ پروژه عمرانی در دانشگاه علم و فناوری مازندران - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه علم و فناوری مازندران، فاز دوم دانشکده فنی و مهندسی در زمینی به مساحت ۳۵۰۰ مترمربع و زمین ورزشی روباز این دانشگاه به مساحت تقریبی ۱۵۰۰ مترمربع و هزینه ای بالغ بر ۱/۳ میلیارد ریال به بهره برداری رسید.
همچنین در این آیین، فاز نخست سلف سرویس مرکزی با مساحت ۱۲۰۰ مترمربع با هزینه‌ای بالغ بر ۲۵ میلیارد ریال مورد بهره برداری قرار گرفت و عملیات ساخت سوله ورزشی به مساحت ۳۰۰۰ مترمربع در دانشگاه علم و فناوری مازندران آغاز شد.
همچنین عملیات آغاز ساخت آشپزخانه سلف مرکزی به مساحت ۳۵۰ مترمربع، شروع عملیات محوطه سازی به مساحت ۵ هکتار و ساخت جاده دور محوطه دانشگاه به متراژ ۴ کیلومتر از دیگر طرح های عمرانی دانشگاه علم و فناوری مازندران بود که با حضور مسئولان استانی انجام شد.
رونمایی از نخستین سامانه جامع دانشگاهی بومی کشور در دانشگاه علم و فناوری مازندران نیز از دیگر پروژه‌های عمرانی این دانشگاه بود. م. ع ۱۳۶۰