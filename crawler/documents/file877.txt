همایش طلوع مهر ۹۶ دانشگاه آیت الله حائری میبد برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، در همایش طلوع مهر، دکتر عباس کلانتری رئیس آیت الله حائری میبد، توضیحاتی پیرامون تاریخچه دانشگاه، عناوین رشته‌ها و ضوابط و آیین نامه‌های جامع مرتبط با فضاهای علمی، آموزشی، فرهنگی و پژوهشی ارائه کرد.
در ادامه دکتر فاخرزاد معاون دانشجویی، دکتر دهقانی فیروزآبادی معاون آموزشی و پژوهشی، دکتر سید حسین عظیمی دخت معاون اداری، مالی دانشگاه آیت الله حائری میبد درخصوص فعالیت‌های صورت گرفته در حوزه مربوطه و نیز برنامه‌های جامع و مدون در جهت بهبود و ارتقای سطح و بنیه علمی و آموزشی و رفاهی مطالبی ارائه کردند.
سپس دانشجویان سئوالات و مشکلات خود را مطرح کردند که مسئولان پاسخگوی این سوالات بودند و قول مساعد جهت برطرف کردن مشکلات در مدت معین داده شد.
این همایش با هدف آشنایی دانشجویان با رسالت دانشجو و دانشگاه در نظام اجتماعی، فضای موجود در دانشگاه، بخش‌های مختلف ستادی و برخی از اهداف و فعالیت‌های آنان و ایجاد زمینه و بستر مناسب برای بهره‌گیری از ظرفیت‌ها و پتانسیل‌های دانشجویی برگزار شد.
ل.م. ۱۳۵۴/ ر.ب ۱۳۴۵
<p>&nbsp;
<p>&nbsp;