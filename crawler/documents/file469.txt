بیستمین اجلاس رؤسای دانشگاه های دولتی حاشیه دریای خزر برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، در مراسم افتتاحیه این نشست، استاندارآتیرائو، معاون وزارت علوم قزاقستان و رؤسای دانشگاه های دولتی حاشیه دریای خزر از کشورهای روسیه، داغستان، قزاقستان، آذربایجان و ایران حضور داشتند که با بیان نقطه نظرات شان خواستار استفاده از پتانسیل اتحادیه در راستای رشد و اعتلای علمی شدند.
سخنرانی دکتر جواد واثقی امیری، رئیس دانشگاه صنعتی نوشیروانی بابل یکی از برنامه های مراسم افتتاحیه بیستمین اجلاس رؤسای دانشگاه های دولتی حاشیه دریای خزر بود.
دکتر امیری در این اجلاس به معرفی دانشگاه صنعتی نوشیروانی بابل و جایگاه بین المللی آن و همچنین معرفی دو پروژه موفق تولید برق از امواج دریا و پیل سوختی ۵/۲ کیلو واتی پرداخت.
در این همایش از پرتال اطلاعات علمی و تحقیقاتی دانشگاه های حاشیه دریای خزرکه با همکاری دانشگاه صنعتی نوشیروانی بابل و دانشگاه ملی آتیرائو قزاقستان ایجاد خواهد شد رونمایی شد و در پایان به دانشگاه های عضو اتحادیه نیز نشان عضویت و شرکت در جلسه اعطا و همچنین تفاهم نامه همکاری علمی بین دانشگاه های صنعتی نوشیروانی بابل و دانشگاه ملی آتیرائو امضا شد. س.س ۵۱/ ر.ب ۴۵