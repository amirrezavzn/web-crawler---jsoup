ضرورت حمایت همه جانبه از اقتصاد دانش بنیان - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامی که درکارگروه دبیرخانه صندوق های پژوهش و فناوری سخن می گفت، با بیان اینکه، صندوق نوآوری و شکوفایی به شرکت هایی که توسط نخبگان و فناوران با عنوان شرکت دانش بنیان تاسیس می شوند بیش از بیست و یک خدمت ارائه می کند، اظهار داشت: تعامل این صندوق با شرکت های دانش بنیان مستقر در پارک های علم و فناوری کشور مثبت ارزیابی می شود.
وزیر علوم که ریاست دبیرخانه صندوق های پژوهش و فناوری را نیز عهده دار است، افزود: تعاملات وزارت علوم، تحقیقات و فناوری و صندوق نوآوری و شکوفایی و همچنین معاونت علمی و فناوری می تواند به هم افزایی بیشتر شرکت های دانش بنیان بینجامد واز این رو هدف بسیار حیاتی و اصلی همه دست اندرکاران علم و فناوری، حمایت همه جانبه از اقتصاد دانش بنیان است.
وی تصریح کرد: دبیرخانه کارگروه صندوق های پژوهش و فناوری در صندوق نوآوری و شکوفایی مستقر است و تاکنون بیش از ۳۴ درصد صندوق پژوهش و فناوری بر اساس مصوبه این دبیرخانه تاسیس شده اند و در آخرین جلسه نیز مقرر شد سی و پنجمین صندوق پژوهش و فناوری نیز در بوشهر راه اندازی شود. این صندوق ها با مشارکت صندوق نوآوری و شکوفایی عهده دار ارائه خدمات و تسهیلات به شرکت های دانش بنیان هستند.
دکتر بهزاد سلطانی، رئیس صندوق نوآوری و شکوفایی و دبیر کارگروه دبیرخانه صندوق های پژوهش و فناوری نیز در این نشست اظهار داشت: با وجود سه هزار و ۲۰۰ شرکت دانش بنیان درکشور و همچنین روند رو به افزایش تعداد این شرکت ها انتظار می رود در جهت پیشبرد بهتر و سریع امور شرکت های دانش بنیان، شمارصندوق های پژوهش و فناوری نیزبه شکلی متناسب در سراسر کشور افزایش یابد.
وی با بیان اینکه "امروزه در کشورهای پیشرفته، صندوق های خطرپذیر نقش زیادی درروند توسعه صنعتی این جوامع ایفا می کنند"، تصریح کرد: با این وجود، ارزش افزوده صندوق های خطرپذیر در صورت فعالیت ها و عملکرد موفق شرکت های تحت پوشش، بسیار زیاد ارزیابی می شود.
ر.ب ۱۳۴۵/ ع.ع ۱۳۵۷
&nbsp;