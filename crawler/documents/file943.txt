جشنواره تجلیل از پژوهشگران، فناوران و ایده پردازان برتر در آذربایجان غربی برگزار شد - وزارت علوم، تحقیقات و فناوری
به گزارش روابط عمومی وزارت علوم به نقل از دانشگاه صنعتی ارومیه، دکتر محمد پور محمود آقابابا در این خصوص اظهار داشت: باحضور استاندار آذربایجان غربی، شهردار ارومیه، دبیر جشنواره آموزش و پژوهش وزارت کشور، روسای دانشگاه ها و برخی چهره های علمی و شاخص این استان از ۱۳ نفر از اعضای هیئت علمی دانشگاه ها به عنوان پژوهشگران برتر، ۲ نفر از دستگاه های اجرایی به عنوان پژوهشگر شایسته تقدیر، ۳ نفر ایده پرداز برتر و ۱ نیز فناور برتر تقدیر شد.
دانشیار گروه برق دانشگاه صنعتی ارومیه در خصوص برگزاری نمایشگاه دستاورد های پژوهشی استان در آذربایجان غربی تصریح کرد: به مناسبت هفته پژوهش نمایشگاه دستاورد های پژوهشی آذربایجان غربی همزمان با این هفته در محل مجتمع فرهنگی هنری ارومیه برگزار می شود.<
وی ادامه داد: این نمایشگاه با حضور بالغ بر ۵۰ غرفه از دانشگاه ها، شرکت های خصوصی و دانش بنیان و دستگاه های مختلف اجرایی برگزار می شود.<
دکتر محمود آقابابا در خصوص نحوه انتخاب برگزیدگان این جشنواره خاطر نشان کرد: متولی این جشنواره دانشگاه صنعتی ارومیه بوده و پرونده های ارسالی پژوهشگران دانشگاه ها و موسسات تحقیقاتی و دستگاه های اجرایی و فناوران و ایده پردازان در کمیته های علمی مورد ارزیابی قرار گرفتند و نفرات برتر هر یک از بخش ها انتخاب شدند.<
وی در خصوص برنامه های دانشگاه صنعتی ارومیه برای نمایشگاه دستاورد های پژوهشی استان تاکید کرد: دستگاه ها و تجهیزات تحقیقاتی و عملیاتی ساخته شده توسط اعضای هیئت علمی و دانشجویان، پژوهش های برگزیده دانشجویان و استادان دانشگاه، کتاب های منتخب اعضا هیئت علمی دانشگاه و همچنین مقاله های برتر محققان دانشگاهی، در غرفه دانشگاه صنعتی در نمایشگاه دستاورد های پژوهشی آذربایجان غربی عرضه می شوند.<
عضو هیئت علمی دانشگاه صنعتی ارومیه در خصوص وضعیت پژوهشی این دانشگاه در بین دانشگاه های کشور بیان کرد: دانشگاه صنعتی ارومیه در رتبه سیزدهم در بین دانشگاه های صنعتی کشور قرار دارد و از لحاظ نیروی انسانی از جمله استادان، کارکنان و دانشجویان بسیار غنی است ولی از لحاظ امکانات پژوهشی و حمایت از طرح های تحقیقاتی دانشجویان و استادان نیازمند توجه بیشتر مسئولان به این بخش است.<
ر.ب ۴۵/ ع.ع ۵۷