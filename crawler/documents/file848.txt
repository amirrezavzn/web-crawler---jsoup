صندوق خیریه حامی دانشجویان کم بضاعت دانشگاه گرمسار به بهره برداری رسید - وزارت علوم، تحقیقات و فناوری
&nbsp;
صندوق خیریه حامی دانشجویان کم بضاعت دانشگاه گرمسار با حضور مهندس ذوالفقار یزدان مهر، مشاور وزیر و رئیس صندوق رفاه دانشجویان وزارت علوم، تحقیقات و فناوری به بهره برداری رسید.<
به گزارش اداره کل روابط عمومی وزارت علوم، مهندس یزدان مهر در آیین بهره برداری صندوق خیریه حامی دانشجویان کم بضاعت ونیز کتابخانه دانشگاه گرمسار، با تاکید بر لزوم توجه به توسعه شرکت‌های دانش‌بنیان در دانشگاه ها و مراکز آموزش عالی اظهارداشت: از سال گذشته و با تاکید مسئولان وزارت علوم مبنی بر حمایت از دانشجویان کم بضاعت و برای حمایت از ادامه تحصیل آنان، صندوقی تحت عنوان " صندوق خیریه حمایت از دانشجویان کم بضاعت" با پشتسبانی صندوق رفاه دانشجویان وزارت علوم تاسیس شد.
وی افزود: در این راستا تا کنون بیش از ۱۱۵ صندوق در دانشگاه های کشور به خصوص در مناطق محروم کشورتشکیل شده است.
رئیس صندوق رفاه دانشجویان وزارت علوم به ظرفیت‌های دانشگاه گرمساراشاره کرد و افزود: دانشگاه‌های کارآفرین یا نسل سوم می‌توانند مسئله اشتغال کشور را حل کنند و دانشگاه گرمسار نیز یک دانشگاه فنی و مهندسی، مهارت محور و دانشگاه نسل سوم است.
مهندس یزدان مهر با اشاره به قوانین کشور در خصوص حمایت از محصولات دانش بنیان و علمی گفت: در دانشگاه های مهارت محور و فنی، محصولاتی تولید می‌شود که ما می‌توانیم از آنها حمایت کنیم.<
رئیس صندوق رفاه دانشجویان وزارت علوم از کمبود ۲۰۰ خوابگاه در کل کشور خبر داد و افزود: برای خوابگاه حدود ۵۰ هزارنفراز دانشجویان باید برنامه ریزی شود.
وی در ادامه گفت: با کمک مجلس شورای اسلامی و در برنامه ششم توسعه به خوابگاه سازی روی آورده‌ایم و برنامه‌های ما در این بخش می‌تواند کمبود فضای خوابگاهی دردانشگاه های کشور را تامین کند.<
یزدان‌مهر تاکید کرد: یکی از موارد مورد تاکید وزارت علوم ایجاد اتاق تندرستی در خوابگاه‌هاست که این امر با هدف گسترش ورزش، ایجاد شادابی و نشاط و تقویت روحیه در بین دانشجویان ایجاد می‌شود.<
وی با اشاره به فعالیت های انجام شده در تابستان سال جاری در بخش خوابگاه های دانشجویی، اعلام داشت: با اصلاحات انجام شده و نصب تجهیزات، تمامی خوابگاه های دانشجوئی به سطح ۱ و ۲ و ۳ ارتقا یافته اند و دیگر خوابگاه های سطح ۴ و ۵ در سطح دانشگاه های کشور وجود ندارد.
مشاور وزیر علوم، جهت همکاری در ساخت خوابگاه برای دانشجویان دانشگاه گرمسار با همکاری بخش خصوصی اعلام آمادگی کرد.
رئیس صندوق رفاه دانشجویان وزارت علوم به پرداخت مبلغ ۱۵ میلیون ریال به دانشجویان متأهل و ۱۰ میلیون ریال تسهیلات به دانشجویان مجرد برای زیارت عتبات عالیات در ایام اربعین حسینی اشاره کرد و گفت: در حال حاضر، به طور میانگین هر هفته ۸۰۰ نفر به این سفر معنوی اعزام می شوند.
درحاشیه آئین بهره برداری از صندوق خیریه حامی دانشجویان کم بضاعت دانشگاه گرمسار، با حضور نماینده مردم گرمسار در مجلس شورای اسلامی، امام جمعه گرمسار، معاون فرماندار شهرستان گرمسار و تعدادی از روسای ادارات این شهرستان، هیئت رئیسه و تعدادی از دانشجویان دانشگاه گرمساردرمجموعه فرهنگی این دانشگاه، کتابخانه مرکزی دانشگاه گرمسار نیز مورد بهره برداری قرار گرفت.
ر.ب ۱۳۴۵/ ا.ب ۱۳۵۱
&nbsp;