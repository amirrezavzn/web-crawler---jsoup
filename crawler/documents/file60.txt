پیام رئیس دانشگاه سمنان به مناسبت آغاز سال تحصیلی جدید - وزارت علوم، تحقیقات و فناوری
به گزارش روابط عمومی وزارت علوم، در این پیام ضمن تسلیت فرا رسیدن ماه محرم&nbsp; آمده است: با فرا رسیدن ماه مهر، دانشگاه ها رنگ و بوی زندگی و طراوت را به خود می گیرند و با عطر وجود دانشجویان و دانش پژوهان معطّر می شوند.
مقدم شما ره پویان علم و دانش گلباران و دانشگاه سمنان به افتخار قدومتان نور باران باد.
تقارن هفته دفاع مقدس را با بهار دانش و تعلیم و تربیت گرامی داشته و آغاز سال تحصیلی جدید را به همه دانشگاهیان عزیز وبویژه دانشجویان جدیدالورود تبریک و تهنیت می گویم.
امید است این تقارن و هم زمانی خجسته، آغازی بر یک حرکت پرشتاب علمی و شکوفائی و بالندگی کشورعزیزمان باشد.
دانشگاه سمنان به عنوان نگین اندیشه و خردورزی خطّه کویر و بزرگ ترین دانشگاه جامع استان سمنان ، نیازمند به عزمی جزم برای یافتن نقش مهم و اساسی خود در اعتلای فضای علمی، فرهنگی و اجتماعی جامعه می باشد .
امیدوارم در طول سال تحصیلی پیش رو، دانشجویان عزیز با تکیه بر توانمندی ها و استعدادهای خود و با استفاده از ظرفیت های علمی و پژوهشی دانشگاه، همراه با استادان، مدیران، کارشناسان و کارکنان دانشگاه در محیطی پر نشاط به فعالیت علمی پرداخته و حضور حقیقی و تأثیر گذار خود را در عرصه های علمی و فرهنگی جامعه به اثبات برسانند.
بی شک تولید علم آمیخته با ایمان اصلی ترین رسالت مجموعه دانشگاهی می باشد و برای نیل به این آرمان متعالی و ایجاد دانشگاه تمدن ساز می بایست روحیه علم محوری توام با تدبیر، دانایی و امید بر جامعه مسلط شود و لازمه این مهّم تلاش و کوشش شما عزیزان در دانشگاه و بسط افق های علمی کشور می باشد.
از درگاه یگانه سبحان برای تمامی عزیزان در سال تحصیلی جدید، موفقیت، بهروزی و نیک فرجامی آرزو می کنم.
&nbsp;
&nbsp;