بیانیه دانشگاه کوثر به مناسبت آغاز هفته دفاع مقدس - وزارت علوم، تحقیقات و فناوری
به گزارش روابط عمومی وزارت علوم، در متن این بیانیه آمده است:
هفته دفاع مقدس یعنی ملتی که شهادت دارد اسارت ندارد. هفته دفاع مقدس ظهور همدلی و ایثارگری است در دریای مواج تهدیدهای فراروی ایران اسلامی که همواره می‌بایست به فرصت‌های طلایی تبدیل شوند.
طلیعه هر سالۀ مهر که فرا می‌رسد، درکنار بهار علم، بهار رشادت، دلاوری و ایثار نیز گل می‌کند و امسال تقارن هفته دفاع مقدس با آغاز ماه محرم و شروع کلاس‌های درس، عطری روحانی به فضای جامعه می‌افکند؛ هفته‌ای که دلیرمردان و جوانان این مرز و بوم قدرت پوشالین ابرقدرت‌های جهان را عیان و ابهت آنان را در هم شکستند و با پیروزی در جنگ، عزت ایران و ایرانی را دوباره اثبات کردند.&nbsp;&nbsp;&nbsp;&nbsp;
این پیروزی بزرگ و مقاومت ملت ایران در حول محور قرآن، وحدت و تبعیت از ولایت فقیه برای نسل امروز و سایر کشورها به الگویی جاودانه تبدیل شد.
دانشگاهیان نیز در حماسۀ مقدس و پاسداری از کیان کشور، دین، فرهنگ و هویت اسلامی حضوری بی‌نظیر داشتند.
دانشگاهیان دانشگاه کوثر ضمن گرامی‌داشت یاد و خاطره شهدای انقلاب اسلامی و ادای احترام به مقام والای شهیدان، جانبازان، ایثارگران هشت سال دفاع مقدس و شهدای مدافع حرم و تجدید میثاق با آرمان‌های رهبر کبیر انقلاب اسلامی و نایب برحقش حضرت آیت الله خامنه‌ای (مد ظله العالی)، آمادگی همه جانبه خود را در راه اعتلای کشور و اجرای سیاست‌های دولت تدبیر و امید اعلام می‌دارند.
<p>&nbsp;
<p>&nbsp;