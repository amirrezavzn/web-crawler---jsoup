سی و یکمین جلسه شورای فرهنگی و دانشجویی دانشگاه جامع علمی کاربردی برگزار شد - وزارت علوم، تحقیقات و فناوری
به گزارش روابط عمومی وزارت علوم، در این جلسه دکتر امید ضمن تبریک به مناسبت اعیاد قربان و غدیر، بیان کرد: طرح‌های فرهنگی باید با توجه به مقتضیات دانشگاه، شرایط امروز جامعه و با نگاه محتوایی تدوین و اجرا شود. در دانشگاه جامع علمی کاربردی هیچگونه محدودیتی برای تخصیص بودجه به طرح‌های کاربردی، قوی و تاثیرگذار فرهنگی که توسط دفاتر و متولیان فرهنگی ارائه شود، وجود ندارد و خوشبختانه در دانشگاه جامع علمی کاربردی به دلیل وجود هماهنگی اعضای هیئت رئیسه، بخش فرهنگی نسبت به سایر دانشگاه‌ها از انسجام بیشتری در تصمیم‌گیری‌ها برخوردار است .
وی بیان کرد: اجرای طرح‌هایی در راستای فرهنگ‌سازی برای مأموریت‌های مهارت آفرینی این دانشگاه و تدوین برنامه های محتوایی و عمیق در زمینه سبک زندگی حرفه‌ای و اسلامی ضروری است.
دکتر بهرامی نسب معاون فرهنگی&nbsp; و دانشجویی دانشگاه جامع علمی کاربردی نیز در این جلسه ضمن عرض تبریک به مناسبت دهه ولایت و اعیاد قربان و غدیر، حضور اعضای جدید شورای فرهنگی، دکتر جاودان رئیس دانشگاه جامع علمی کاربردی در واحد استانی هرمزگان و دکتر ذوالانواری رئیس دانشگاه جامع علمی کاربردی در واحد استانی مرکزی را که از میان دبیران مناطق انتخاب شدند خیر مقدم گفت و از فعالیت‌های فرهنگی و دانشجویی دفاتر و ادارات کل فرهنگی و دانشجویی از جمله صدور کارنامه فرهنگی و اجتماعی مراکز آموزشی، ‌برگزاری سیزدهمین جشنواره قرآنی و المپیاد ورزشی دختران و پسران در استان همدان، تشکر و قدردانی کرد.
وی تأکید کرد: با توجه به بیست و پنجمین سالگرد تاسیس دانشگاه جامع علمی کاربردی، شایسته است در فعالیت‌های پیشرو از الگوی ربع قرن دانشگاه جامع علمی کاربردی استفاده شود.
مهندس دارابی مدیرکل دفتر امور فرهنگی&nbsp; و اجتماعی دانشگاه جامع علمی کاربردی به برنامه‌های فرهنگی پیشرو و در حال اجرا توسط واحدهای استانی از جمله استقبال زائرین پیاده‌روی اربعین حسینی توسط واحدهای استانی ایلام و خوزستان و برگزاری جشنواره فضای مجازی توسط واحد استانی آذربایجان شرقی اشاره کرد.
در ادامه این جلسه دکتر خداپناه رئیس دانشگاه جامع علمی کاربردی واحد استانی خوزستان و موسی نژاد نماینده دانشگاه جامع علمی کاربردی واحد استانی ایلام گزارشی از اقدامات صورت گرفته در برپایی موکب دانشگاه در سال گذشته به همراه پیشنهادات جهت بدرقه و استقبال و خدمات رسانی به زائرین اربعین حسینی در سال جدید ارائه کردند.
حجت الاسلام و المسلمین دکتر موسوی مسئول دفتر نهاد نمایندگی مقام معظم رهبری در دانشگاه، زیارت اربعین را بسیار مهم و مورد تاکید ائمه اطهار دانست و بیان داشت: از استان‌هایی که در این زمینه فعالیت نموده&nbsp; تشکر و تاکید کرد: زیارت اربعین از نشانه‌های بین‌المللی شیعیان است. ایشان ضمن خواستارشدن استفاده بیشتر از ظرفیت دانشجویان و خودجوش، توصیه کرد: اعضای شورای فرهنگی در زیارت اربعین شرکت کنند.
در ادامه قلی زاده نماینده دانشگاه جامع علمی کاربردی در واحد استانی آذربایجان شرقی گزارشی از روند برگزاری جشنواره فضای مجازی و مشارکت استان‌ها و برنامه دانشگاه برای برگزاری مراسم اختتامیه جشنواره مذکور ارائه کرد.
دکتر حسن زاده مدیرکل شاهد و ایثارگر دانشگاه جامع علمی کاربردی نیز در این جلسه گفت: برگزاری جشنواره فضای مجازی در جهت نشان دادن اهمیت فضای مجازی، توجه به فرصت‌ها و آسیب‌های پیشروی آن در راستای تاکیدات مقام معظم رهبری است.
<p>&nbsp;
<p>&nbsp;