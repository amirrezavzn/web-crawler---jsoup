بازدید مدیر کل سازمان امور دانشجویان غیر ایرانی سازمان امور دانشجویان از دانشگاه الزهرا (س) - وزارت علوم، تحقیقات و فناوری
به گزارش روابط عمومی وزارت علوم ، دکتر عبدالحمید علیزاده در نشستی که در محل دفتر مدیریت همکاری های علمی بین المللی دانشگاه با حضور دکتر علی رحمانی ، معاون اداری مالی ، دکتر پریچهر حناچی ، مدیر همکاری های علمی بین المللی ،دکتر عاطفه نوارچی، مدیر کل دفتر ریاست و روابط عمومی&nbsp; و دکتر حجت الله جوانی، معاون مدیریت همکاری های علمی بین المللی دانشگاه تشکیل شد، شرکت کرد.
در این جلسه برگزاری کارگاه آموزشی کارشناسان سرپرستی دانشجویان غیر ایرانی دانشگاه های سراسر کشور در تاریخ ۱۹/۷/۱۳۹۶ در دانشگاه الزهرا و نحوه برگزاری آن مورد بررسی و تایید قرار گرفت.
همچنین به مناسبت فرارسیدن ماه محرم از سوی سازمان امور دانشجویان پیشنهاد برگزاری مراسم تبیین قیام امام حسین در دانشگاه الزهرا(س) مطرح و با برگزاری آن در دانشگاه موافقت شد.
در ادامه این نشست، برخی از مسائل دانشجویان بین المللی دانشگاه الزهرا(س) مطرح و تعدادی از آنها به صورت موردی حل و فصل شد.
در ادامه مدیر کل سازمان امور دانشجویان غیر ایرانی از مرکز آزفا (آموزش زبان فارسی به غیرفارسی زبانان) دانشگاه الزهرا(س) بازدید کرد
&nbsp;