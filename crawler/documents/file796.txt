تدوین سند دانشگاه کارآفرین دردانشگاه شهیدمدنی آذربایجان - وزارت علوم، تحقیقات و فناوری
به گزارش اداره کل روابط عمومی وزارت علوم، دکترولی زاده دراین خصوص گفت: ارتباط پیوسته دانشگاه با جامعه و تجاری سازی پژوهش های کاربردی و در نتیجه تبدیل علم به ثروت از اهداف اقتصاد دانش بنیان بوده و دراین راستا دانشگاه ها و مراکز علمی کشور درجهت حرکت به سمت این استراتژی ملی باید سیاست ها و روش های نیل به این هدف مهم را تعیین کنند.
وی افزود: در راستای عمل به منویات مقام معظم رهبری، سیاست ها و برنامه های دولت تدبیر و امید و وزارت علوم، تحقیقات و فناوری در خصوص تحقق اهداف دانشگاه کارآفرین و ایجاد تعامل و تقویت ارتباط بین دانشگاه و صنعت و جامعه و به منظور عملیاتی کردن دانش و یافته های اعضای هیئت علمی، پژوهش گران و فناوران دانشگاه در بخش صنعت، جامعه و سازمان ها و متقابلاً آشنایی دانشگاهیان با نیازها و فضای کسب وکار، تولید و تجاری سازی فناوری، دانشگاه شهیدمدنی آذربایجان نیز دراین مسیر اقدام به تدوین سند دانشگاه کارآفرین کرده و ارتباط با صنایع و جامعه را به منظور رفع نیازها و مشکلات آنها به عنوان یک هدف راهبردی برای دانشگاه در نظر گرفته است.<
دکترولی زاده درباره انجام اقدامات اولیه و انعقاد قراردادهایی با محوریت کار آفرینی و ایجاد امکان استفاده از فرصت مطالعاتی صنعتی برای اساتید دانشگاه، گفت:< پیرو انعقاد تفاهم نامه همکاری علمی و پژوهشی دانشگاه با شرکت طراحی مهندسی و ساخت تجهیزات و ابزار آلات سایپا (سمتکو) و برگزاری چندین جلسه تخصصی و انجام چند پروژه تحقیقاتی موفق با شرکت مذکور و براساس آیین نامه استفاده از فرصت مطالعاتی صنعتی و تفاهم نامه منعقده فی مابین وزارت علوم، تحقیقات و فناوری و وزارت صنعت، معدن و تجارت، با پیگیری های انجام گرفته توسط حوزه معاونت پژوهش و فناوری دانشگاه و دکترمحسن حیدریان از اعضای هیئت علمی گروه مهندسی فناوری اطلاعات قرارداد اولین فرصت مطالعاتی صنعتی اعضای هیئت علمی دانشگاه فی مابین دانشگاه شهیدمدنی آذربایجان، شرکت سمتکو و سازمان صنعت، معدن و تجارت استان منعقد شده و دکترحیدریان از اول مهرماه سال جاری ماموریت فرصت مطالعاتی صنعتی خود را به مدت یکسال در شرکت سمتکو آغاز کرد.
همچنین براساس اطلاعات و آمار منتشر شده توسط وزارت علوم، تحقیقات و فناوری تا کنون ۱۴ قرارداد فرصت مطالعاتی و پسا دکتری صنعتی در کشور منعقد شده است.< ل.س ۱۳۴۲/ ع.ع ۱۳۵۷