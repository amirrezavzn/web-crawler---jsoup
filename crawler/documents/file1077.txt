دانشگاهیان باید در راستای رفع مشکلات مردم و جامعه قدم بردارند - وزارت علوم، تحقیقات و فناوری
به گزارش روابط عمومی وزارت علوم، دکتر باقری در نشست با هیئت رئیسه و رؤسای دانشکده‌های دانشگاه سیستان و بلوچستان با ذکر حدیثی از پیامبر مکرم اسلام(ص) با این مضمون که "یک ساعت فکر کردن بهتر از هفتاد سال عبادت است" تصریح کرد: دانشگاهیان وظیفه خطیری در قبال مسئولیتی که جامعه بر عهده آنان گذاشته است دارند، آنها باید برای چالش‌های فراروی جامعه راه حل ارائه کنند.
وی درخصوص شیوه‌های رسیدن به اهداف و مأموریت‌های وزارت علوم، تحقیقات و فناوری گفت: دانشگاه موفق دانشگاهی است که جایگاه خودش را پیدا کند و بتواند با محیط و جامعه در ارتباط باشد و این ارتباط را هر روز گسترش دهد<span dir="ltr">.<
رئیس مرکز هیئت‌هاى امنا و هیئت‌هاى ممیزه مرکزی وزارت علوم افزود: دانشگاه‌ها در زمینه‌های اخلاقی و تربیتی دانشجویان نیز بایستی با برنامه حرکت کنند و با علم روز در جهت روشنگری و تربیت نسل‌های آینده همت گمارند<span dir="ltr">.<
دکتر باقری گفت: باید برای افزایش توان و بنیه علمی استادان، فرصت‌های مطالعاتی را افزایش دهیم چرا که اعضای هیئت علمی با تجربه‌اندوزی می‌توانند در مهارت‌آموزی نسل آینده نقش داشته باشند.
وی ارتباط و تعامل دانشگاه با جامعه، محیط و دستگاه‌های اجرایی خارج از دانشگاه را لازم و ملزوم هم دانست و گفت: از این منظر اهداف متعالی دانشگاه و جامعه با سرعت بیشتری به جلو حرکت کند<span dir="ltr">.<
بر اساس این گزارش و در ادامه این مراسم، مسئولان و معاونان دانشگاه سیستان و بلوچستان نقطه نظرات و پیشنهادات خود را مطرح کردند<span dir="ltr">.<
همچنین به مناسبت فرارسیدن هفته دفاع مقدس و به منظور قدردانی و پاسداشت یاد و خاطره شهدای دفاع مقدس و بویژه شهدای آموزش عالی، مشاور وزیر علوم و رئیس مرکز هیئت‌هاى امنا و هیئت‌هاى ممیزه مرکزی به همراه هیئت رئیسه این دانشگاه با خانواده شهید دکتر نیکبخت دیدار و گفت‌وگو کرد.
&nbsp;
<p>&nbsp;
<p>&nbsp;