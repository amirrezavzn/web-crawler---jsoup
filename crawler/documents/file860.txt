برگزاری مراسم توجیهی دانشجویان ورودی جدید دانشگاه صنعتی کرمانشاه - وزارت علوم، تحقیقات و فناوری
به گزارش اداره کل روابط عمومی وزارت علوم، مراسم توجیهی دانشجویان ورودی جدید دانشگاه صنعتی کرمانشاه با حضور رئیس، معاون آموزشی پژوهشی، مدیر امور دانشجویی و برخی از مسئولان و استادان این دانشگاه و همچنین با حضور مهندس داوود ناصری امید مدیرکل آموزش فنی وحرفه ای استان، به همت مدیریت فرهنگی، برگزارشد.<
در ابتدای این مراسم دکتراختری رئیس دانشگاه صنعتی کرمانشاه، ضمن خوشامد گویی وخیر مقدم به دانشجویان ورودی جدید، گفت: این دانشگاه، با هدف تربیت نیروی انسانی متخصص مورد نیاز کشور، در سال ۱۳۸۴ موفق به اخذ موافقت اصولی شد و از بهمن ماه سال ۱۳۸۶ با پذیرش ۱۳۰ دانشجوی مقطع کارشناسی در دو رشته مهندسی برق و مهندسی شیمی در شهرکرمانشاه، فعالیت خود را آغاز کرد.<
وی افزود: در حال حاظر در ساختمان جدید دانشگاه صنعتی کرمانشاه در دو مقطع کارشناسی و کارشناسی ارشد در دانشکده های انرژی و فناوری اطلاعات، حدود ۲۰۰۰ دانشجو شاغل به تحصیل و تعداد ۵۲ عضو هیئت علمی، مشغول به فعالیت می باشند.<
دکتراختری خاطرنشان کرد: در آینده نزدیک سالن آمفی تئاتر دانشگاه به بهره برداری خواهد رسید و همه مراسم دانشگاه در این سالن برگزارخواهد شد.
وی در آخر با اشاره به سختی های عرصه علم آموزی و تحصیل دانش، بر تلاش و کوشش بیشتر دانشجویان برای کسب علم همراه با اخلاق تاکید و برای همه دانشجویان از درگاه خداوند متعال آرزوی توفیق و سلامتی کرد.<
درادامه مراسم، دکتر زرشکی معاون آموزشی پژوهشی دانشگاه صنعتی کرمانشاه، ضمن تشریح قوانین، آیین نامه ها و مصوبات شورای آموزشی، نحوه استفاده از سایت دانشگاه و قسمت های مختلف آن را به دانشجویان یادآور شد و همچنین مهندس الوند منش مدیر اموردانشجویی دانشگاه، توضیحات کامل و جامعی در خصوص خوابگاه ها و محل سکونت، مشاوره، تربیت بدنی، شورای صنفی رفاهی، کمیته انضباطی، آئین نامه پوشش در دانشگاه، رفاه و بیمه را به دانشجویان ارائه کرد.<
در پایان، حجت الاسلام دکتر موسوی زاده، به دانشجویان متذکر شد در انتخاب دوست و آینده زندگی خود مراقب باشند، چرا که با ورود به عرصه دانشجویی وارد مرحله جدیدی از زندگی خود شده اند که بسیار سرنوشت ساز می باشد.
وی خاطرنشان کرد: داشتن تقوا به شما کمک می کند که نه تنها در تحصیل، بلکه در آینده کاری و زندگی خود موفق باشید.<
دراین مراسم، انجمن ها، کانون های فرهنگی هنری و ادبی و همچنین شورای صنفی رفاهی دانشگاه صنعتی کرمانشاه نیزبه معرفی برنامه ها، شرح وظایف و عملکرد حوزه کاری خود پرداختند.<
ل.س ۴۲/ ر.ب ۴۵