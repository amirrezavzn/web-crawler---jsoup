دکتر شریفی: داشتن طرح پژوهشی شرط اصلی رقابت در جشنواره پژوهشگران برتر است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر محسن شریفی، مدیر کل سیاسگذاری امور پژوهشی وزارت علوم، امروز چهارشنبه در نشست خبری هفته پژوهش و فناوری، از معرفی ۲۰ پژوهشگر و فناور برتر در هفته پژوهش و فناوری خبر داد.
دبیر جشنواره تجلیل از پژوهشگران و فناوران برگزیده با اشاره به برگزاری این آیین در روز ۲۷ آذر ماه، خاطر نشان کرد: برای انتخاب برترین‌های این حوزه هر ساله دستورالعمل‌هایی در شهریور ماه به دانشگاه‌ها، مراکز پژوهشی و دستگاه‌های اجرایی ارسال می‌شود.<
به گفته وی میزان ارجاعات به مقالات منتشر شده و تعداد مقالات در مجلات مهم دنیا از جمله شاخص‌های انتخاب پژوهشگران برتر به شمار می‌رود.<
مدیر کل دفتر سیاستگذاری امور پژوهشی وزارت علوم، ترویج فرهنگ، معرفی توانمندی‌ها، تشویق انگیزه‌ها و ارتباط میان دانشگاه با صنعت را از اهداف مهم جشنواره انتخاب پژوهشگران و فناوران برگزیده نام برد.
دکتر شریفی ادامه داد: برای این امر ۲۸۶ پرونده به دبیرخانه جشنواره ارسال شد که ۶۰ پرونده مربوط به علوم پایه ،‌۸۱ پرونده مربوط به حوزه فنی، ۷۹ پرونده مربوط به علوم انسانی، کشاورزی ۳۱ پرونده، ۸ پرونده مربوط به حوزه دامپزشکی، ۱۸ پرونده مربوط به حوزه هنر و ۹ پرونده مربوط به حوزه علوم پزشکی بوده است.<
به گفته وی، از این تعداد، ۱۷۷ پرونده مربوط به دانشگاه‌ها و ۶۰ پرونده مربوط به مراکز پژوهشی بوده است.<
دکتر شریفی با بیان اینکه در این دوره از جشنواره ۲۰ تا ۲۵ نفر از پژوهشگران مورد تقدیر قرار می‌گیرند، از انتخاب پژوهشگران با رویکرد مهارتی خبر داد و افزود: در این بخش، محققانی که دارای مقالات بالا نیستند، ولی تحقیقات آنها با رویکرد مهارت‌افزایی بوده است مورد تقدیر قر ار می‌گیرند.<
دبیر جشنواره تجلیل از برگزیدگان و فناوران برگزیده همچنین از معرفی ۵ فناور برتر در حوزه‌های مختلف خبر داد.