تشکیل ستادی با محوریت پژوهشگاه بین المللی زلزله شناسی در وزارت علوم - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامی در ابلاغی، معاون اداری، مالی و مدیریت منابع وزارتخانه را مأمور تشکیل ستادی کرد که با محوریت پژوهشگاه بین‌المللی زلزله شناسی و مهندسی زلزله و همکاری پژوهشگاه مواد و انرژی و نیز مشارکت سایر صاحبنظران این حوزه و هماهنگی دستگاه‌های مسئول از جمله وزارت کشور، وزارت آموزش و پرورش و... نسبت به بازسازی حداقل یک روستای الگو با ساختمان های مقاوم در مقابل زلزله و همچنین رعایت مسائل زیست محیطی اقدام کند.
دکتر غلامی در ذیل این ابلاغ از همکاران دانشگاهی و «خیرین گرانقدر» در دانشگاه ها و مؤسسات آموزش عالی، پژوهشی و فناوری درخواست کرد تا تأمین منابع مالی و ساخت یک خانه یا مدرسه روستایی مشارکت نمایند.