پیام رئیس دانشگاه کاشان به مناسبت هفته دفاع مقدس - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
عطر ایثار و عشق و جانفشانی، امسال بیشتر از هر سال، فضای میهن اسلامی را معطر ساخته است. چرا که امسال هفته دفاع مقدس با ایام محرم حسینی همزمانی دارد و این تقارن چه تقارن پر معنا و زیبایی است.
عاشورا نه یک واقعه تاریخی بلکه یک قاعده همیشه ساری و جاری در همه اعصار است و هشت سال دفاع مقدس ما که اوج همدلی و ایثار و حماسه بود لحظه، لحظه اش از درس ها و سرمشق های عاشورا بهره گرفته بود.
بدین‌وسیله این مناسبت را گرامی داشته و برای همه ایثارگران و بستگان و وابستگان آنها و برای عموم ملت ایران سرافرازی و سربلندی مسئلت می‌کنم.
بحمدالله دانشگاه کاشان از حیث حضور ایثارگران از ممتازترین مراکز آموزش عالی کشور است و این برکتی ماندگار و خوش یوم برای این دانشگاه است.
ان‌شاءالله خداوند متعال به حق خون شهدای کربلا و شهدای انقلاب به ما توفق دهد در انجام رسالت خطیر دفاع از ارزش های اسلامی و انسانی و وظایف سازمانی قرین توفیق باشیم.
<p>&nbsp;
<p>&nbsp;