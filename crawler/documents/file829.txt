رئیس انجمن علمی فناوری صنعت چاپ ایران:جشنواره صنعت درتوجه به پژوهش، استادان و دانشجویان غافل مانده است - وزارت علوم، تحقیقات و فناوری
به گزارش روابط عمومی وزارت علوم، مهندس محمد بیطرفان با تاکید بر اینکه صنعت چاپ ایران ابعاد و زوایای بسیاری دارد اظهار داشت: برگزاری جشنواره های چاپ در نوع خدمت اقدام مبارک و خوبی است ولی این جشنواره در تجلیل از اندیشمندان، استادان و دانشجویان به عنوان سرمایه های دانشی و دانشگاهی توجه لازم را نداشته است<span dir="ltr">.<
وی در حاشیه آیین اختتامیه هفدهمین جشنواره ملی صنعت چاپ که با حضور وزیر فرهنگ و ارشاد اسلامی و جمعی از پیشکسوتان این عرصه در تالار وحدت برگزار شد یادآور شد: صنعت چاپ ایران از تحولات روز جهانی عقب مانده است و ضرورت دارد با نگاه علمی و کارشناسی و همکاری و همدلی دست اندرکاران وزارت صنعت، معدن و تجارت و وزارت فرهنگ و ارشاد اسلامی و همچنین تشکل های این بخش مثل انجمن علمی فناوری صنعت چاپ این عقب افتادگی ها را جبران کند.
این استاد دانشگاه بر ضرورت شکل گیری شورای سیاستگذاری صنعت چاپ تاکید و خاطرنشان کرد: صنعت چاپ از بهار امسال زیر نظر اداره سلولزی و شیمیایی وزارت صنعت، معدن و تجارت قرار گرفته است و جاد دارد با حساسیت و توجه مسئولان این انتقال صرفا یک انتقال صوری نباشد و زیرساخت ها و شرایط لازم برای توسعه علمی و فنی و دانشی این صنعت فراهم شود<span dir="ltr">.<
بیطرفان در هفدهمین جشنواره صنعت چاپ با تاکید بر اینکه بسیاری از بزرگان و پیشکسوتان و دانشجویان و استادان برجسته صنعت چاپ برای حل مسائل و مشکلات این صنعت در انجمن علمی فناوری صنعت چاپ گردهم آمده اند اظهار داشت: اصلاح ساختار نهاد های صنعت چاپ، اصلاح سرفصل های آموزشی و دانشگاهی همگام با تحولات جهانی، توجه به نیازهای اساسی این صنعت و توسعه نوآوری و کارآفرینی در این صنعت از نیازهای اساسی این صنعت محسوب می شود<span dir="ltr">.<
رئیس انجمن علمی فناوری صنعت چاپ ایران از بیانات و سخنان وزیر فرهنگ و ارشاد اسلامی در توجه به این صنعت تشکر کرد و افزود: انتظار داریم در دولت دوازدهم حمایت های لازم از این صنعت راه را برای توسعه همه جانبه آن فراهم کند.