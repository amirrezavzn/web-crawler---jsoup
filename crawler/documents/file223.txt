فراهم سازی امکان تبادلات علمی دانشگاه الزهرا(س) و دانشگاه تربیت معلم مسکو - وزارت علوم، تحقیقات و فناوری
<strong>به گزارش اداره کل روابط عمومی وزارت علوم، در جلسه ای که با حضور مسئولان دانشگاه الزهرا (س) و دانشگاه تربیت معلم مسکو برگزارشد؛ پروفسورالکسی ولندروویچ، رئیس دانشگاه تربیت معلم مسکو و دکتر لودنیرا واسیلفنا دودووا، معاون امور بین الملل این دانشگاه، ضمن معرفی و آشنایی با توانمندی های دو دانشگاه، فیلم دانشگاه الزهرا به زبان روسی نیز نمایش داده شد.</strong>
<strong>در این جلسه رئیس دانشگاه تربیت معلم مسکو تمایل و آمادگی این دانشگاه را بر امضای تفاهم نامه همکاری علمی با دانشگاه الزهرا (س) اعلام کرد.</strong>
<strong>سپس راهکارهای عملیاتی سازی این تفاهم نامه از قبیل تبادل دانشجو برای آموزش زبان های فارسی در دانشگاه الزهرا و زبان روسی در دانشگاه تربیت معلم مسکو و شرکت دانشجویان الزهرا در مدرسه تابستانی آموزش زبان روسی و تقبل خوابگاه برای این دانشجویان و همینطور امکان همکاری با دانشکده های علوم تربیتی و روانشناسی، فیزیک و شیمی، الهیات مورد بررسی قرار گرفت.</strong>
<strong>دکتر ملانظری در این جلسه از پروفسور الکسی ولندروویچ برای سفر به ایران و بازدید از دانشگاه الزهرا دعوت کرد که مورد استقبال قرار گرفت.</strong>
<strong>دانشگاه تربیت معلم مسکو ۱۴۰ سال پیش تاسیس شده و در ابتدا به عنوان دانشگاه زنان فعالیت خود را شروع کرده بود. اما پس از مدتی به عنوان دانشگاه تربیت معلم و با پذیرش دانشجویان دختر و پسر ادامه فعالیت داده و در حال حاضر دارای ۲۰۰ رشته کارشناسی و ۲۰۰ رشته در دوره های ارشد و دکتری است و ۳۳ هزار دانشجوی بومی و ۱۰۰۰ دانشجوی بین المللی دارد.</strong>
<strong>م. ع ۱۳۶۰/ ر.ب/۱۳۴۵</strong>