معاون پژوهش و فناوری دانشگاه مازندران گزارشی از عملکرد دو ساله این حوزه ارائه کرد - وزارت علوم، تحقیقات و فناوری
به گزارش روابط عمومی وزارت علوم، دکتر فاطمی با بیان اینکه دانشگاه مازندران به عنوان بزرگ‌ترین دانشگاه دولتی استان مازندران و محور توسعه آموزش عالی در سطح استان وظیفه سنگینی به عهده دارد و مسلم است که موفقیت در این حوزه بدون کمک و همکاری کلیه دانشگاهیان مقدور نمی‌باشد گفت: در حوزه معاونت پژوهش و فناوری اهداف اصلی پیگیری شده در این راستا، ماموریت گرایی و هدفمند کردن پژوهش‌های دانشگاهی، افزایش اثرگذاری و بهبود مرجعیت علمی و توسعه ارتباطات بین‌المللی است.
وی افزود: بدیهی است که دست یافتن به این اهداف نیازمند ایجاد بستر مناسب نرم‌افزاری و سخت‌افزاری است تا در جذب استادان و دانشجویان دانشگاه قرار گیرند. این خدمات از طریق بخش‌های مختلف زیرمجموعه حوزه معاونت پژوهش و فنّاوری، از قبیل حوزه مدیریت و پشتیبانی امور پژوهشی، فناوری اطلاعات، کتابخانه مرکزی و مرکز اطلاع رسانی، انتشارات، دفتر کارآفرینی و ارتباط با صنعت و مرکز رشد واحدهای فنّاور ارائه می‌شوند.
معاون پژوهش و فناوری دانشگاه مازندران تصریح کرد: طی دو سال اخیر علاوه بر پیشبرد امور جاری، سعی شد آیین‌نامه‌ها و شیوه‌نامه‌های موجود با هدف تقویت و ارتقای کیفی فعالیت‌های پژوهشی مورد اصلاح، بازنگری و به‌روز رسانی شوند.
وی خاطرنشان کرد: در بحث تقویت زیربناهای پژوهشی ضمن پیگیری احداث و تجهیز آزمایشگاه مرکزی دانشگاه، خرید و راه‌اندازی دستگاه‌های مختلف مثل <span dir="ltr">Spectrofluorometer&nbsp; <، <span dir="ltr">BET, ELISA Reader<، پیگیری خرید میکروسکوپ الکترونی(<span dir="ltr">SEM< ) انجام شده و اقدامات لازم درخصوص تعمیر و بازسازی سایر دستگاه های معیوب شده است.
دکتر فاطمی گفت:&nbsp; همچنین در طی این مدت بیش از سه میلیارد تومان صرف خرید اقلام آزمایشگاهی و تجهیزات کارگاهی شده که بخشی از آن از نمایشگاه تجهیزات داخل و بخش دیگر نیز مستقیماً توسط دانشکده‌ها خریداری شده است. پرداخت مطالبات معوق گرنت و به‌روزرسانی آن نیز از برنامه‌های این حوزه بوده است.
وی افزود: از دیگر اقدامات به عمل آمده در این خصوص می‌توان به فعال‌سازی دوره‌های پسادکتری، تاسیس کمیته اخلاق پژوهشی و کمیته اخلاق زیستی اشاره کرد. همچنین به منظور هدفمند کردن تحقیقات دانشگاهی و هدایت پایان‌نامه‌ها و رساله‌های تحصیلات تکمیلی در جهت رفع نیازها و اولویت‌های اصلی کشور و منطقه دستورالعمل برنامه جامع تحقیقات تهیه، تصویب و ابلاغ شد تا از پژوهش‌های هدفمند دانشگاهی حمایت ویژه‌ای شود.
معاون پژوهش و فناوری دانشگاه مازندران تاسیس پژوهشکده شهید ستاری، پیگیری تاسیس پژوهشکده حوزه اقلیمی خزر و عقد تفاهم‌نامه با دانشگاه بوراس سوئد در زمینه برنامه مدیریت علمی منابع پسماند از دیگر اقدامات انجام شده در زمینه ماموریت‌گرا شدن دانشگاه و هدفمند کردن پژوهش‌ها بوده است.
وی افزود: در راستای تقویت کتابخانه مرکزی و مرکز اطلاع‌رسانی اقدامات مناسبی جهت تجهیز و به‌روزرسانی سامانه‌های موجود، تجهیزات کامپیوتری و شبکه ارتباطی شد و اشتراک پایگاه علمی <span dir="ltr">Science direct< و چندین پایگاه مهم دیگر داخلی و خارجی برقرار شده است. در بخش خرید کتاب و منابع لازم در سال جاری با افزایش بودجه بیش از پنج برابری سعی شده است که کمبودهای سال‌های قبل جبران شود.
دکتر فاطمی تصریح کرد: در بحث پشتیبانی امور پژوهشی در حوزه فناوری اطلاعات نیز اقدامات مهم و موثری شده است. تاسیس مرکز محاسبات سریع(<span dir="ltr">HPC<) دانشگاه، تجمیع مراکز کامپیوتر دانشکده‌های تابعه، استقرار سامانه مدیریت اطلاعات پژوهشی، استقرار سامانه ایجاد صفحه شخصی استادان، استقرار سامانه مدیریت همایش‌های علمی، طراحی سایت جدید دانشگاه از جمله اقدامات بعمل آمده در این حوزه است.
وی گفت: افزایش صد در صدی پهنای باند اینترنت دانشگاه از 100 به 200 مگا بایت گسترش شبکه فیبر نوری و بهبود کیفیت&nbsp; و گسترش اینترنت بی سیم از دیگر اقدامات صورت گرفته در این حوزه است. کسب مجوز و استقرار مرکز پدافند سایبری استان مازندران( آپا) در دانشگاه مازندران اقدامی دیگر در راستای بومی‌سازی دانش فنی در حوزه امنیت شبکه‌های کامپیوتری و تربیت نیروی پژوهشگر و حضور موثر در سطح استان است.
معاون پژوهش و فناوری دانشگاه مازندران تصریح کرد: در حوزه انتشارات نیز ضمن تسویه حساب با کلیه چاپخانه‌ها و پرداخت مطالبات همکاران و مطالبات معوق ده ساله داوران مجلات علمی دانشگاه، نسبت به تعیین تکلیف و تسریع امور مربوط به چاپ کتاب اقدام شده و اخذ شناسه <span dir="ltr">DOI< برای مقالات منتشر شده در نشریات علمی ـ پژوهشی دانشگاه، قانون‌مندی، شفاف‌سازی و تسریع فرآیندهای مرتبط با نشریات علمی پژوهشی و حمایت موثر از آنها در جهت ارتقای سطح از دیگر اقدامات به عمل آمده در این حوزه است.
وی درخصوص تقویت نقش دانشگاه در حوزه اقتصاد دانش بنیان اظهار داشت: فعال‌سازی مرکز رشد دانشگاه نیز از جمله اقدامات به عمل آمده در جهت تقویت نقش دانشگاه در حوزه اقتصاد دانش بنیان که از مولفه‌های اصلی اقتصاد مقاومتی است، می‌باشد و هم اکنون بیش از 21 شرکت دانش بنیان در این مرکز مشغول فعالیت می‌باشند.
دکتر فاطمی با اشاره به اینکه اخیرا دانشگاه مازندران با کسب رتبه 12 در نظام رتبه‌بندی <span dir="ltr">ISC< در بین دانشگاه‌های جامع کشور معرفی شده و برای اولین بار نام دانشگاه مازندران در لیست 1% دانشگاه‌های تاثیرگذار جهانی در حوزه علم و فناوری قرار گرفته است. گفت: بدون شک ارتقای جایگاه دانشگاه مازندران مرهون تلاش‌های شبانه‌روزی کلیه دانشگاهیان بوده و در این جهت حوزه معاونت پژوهش و فنّاوری افتخار دارد وظیفه خدمت‌رسانی به این عزیزان را برعهده دارد.&nbsp;
وی خاطرنشان کرد: گسترش و تعمیق&nbsp; تعاملات بین المللی دانشگاه افزایش سهمیه دانشجویان دکتری استفاده کننده از فرصت‌های مطالعاتی و افزایش دوره های پسادکتری، افزایش تعداد مقالات چاپ شده در مجلات معتبر علمی، افزایش تعداد کتب چاپ شده، افزایش تعداد مجلات علمی پژوهشی دانشگاه از دیگر دستاوردهای حوزه پژوهش و فنّاوری دانشگاه بوده که سهم چشم گیری کسب رتبه 12 در نظام رتبه‌بندی <span dir="ltr">ISC< در بین دانشگاه های جامع کشور و حضور دانشگاه در لیست 1% دانشگاه های تاثیرگذار جهانی در حوزه علم و فناوری برای اولین بار انجام شده است.
<p>&nbsp;
<p>&nbsp;