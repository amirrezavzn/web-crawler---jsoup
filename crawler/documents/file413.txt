پیام رئیس دانشگاه بجنورد به مناسبت فرارسیدن هفته‌ دفاع مقدس و سال تحصیلی جدید - وزارت علوم، تحقیقات و فناوری
به گزارش روابط عمومی وزارت علوم، درپیام دکترمحقر آمده است<span dir="ltr">:<
در آستانه‌ فرا رسیدن هفته‌ دفاع مقدس قرار گرفته‌ایم، ایامی که یادآور اسطوره‌های ایمان و اعتقاد و ازخودگذشتگی‌های دلاوران بی‌ادعای ایران زمین است، که با ایثار و فداکاری، عزت و امنیت کشور را تأمین و تضمین کردند<span dir="ltr">.<
همزمانی هفته‌ دفاع مقدس و آغاز محرم الحرام، روایتگر پیوندی درونی و عمیق میان فرهنگ عاشورایی و حماسه‌های ماندگار هشت سال مقاومت و جانفشانی است.
رزمندگان دلیر و غیور ایران اسلامی، با تأسی به سرمشق‌های حماسه‌ عظیم عاشورا، صحنه های باشکوهی را رقم زدند که در تاریخ این مرز و بوم، جاودانه و الگوآفرین شده است<span dir="ltr">.<
در واکاوی رویدادهای دوران دفاع مقدس، به مفاهیمی عمیق و جلوه هایی دقیق از وحدت، همدلی، عزت، اقتدار، اعتقاد، ایثار، امید و آگاهی برمی‌خوریم که سرفصل مشترک پیروزمندی‌های جاودانه‌ تاریخی و کلید مدبرانه تبدیل "تهدید" به "فرصت" است و تداوم دستاوردهای دفاع مقدس از همین معبر می‌گذرد<span dir="ltr">.<
تقارن هفته‌ دفاع مقدس با سرآغاز رویش دانایی و پرورش آگاهی و بازگشایی مراکز آموزشی و پژوهشی، بسیار خجسته و فرصت مغتنمی برای روایت هنرمندانه و تبیین هوشمندانه‌ رویدادهای دوران دفاع مقدس است<span dir="ltr">.<
اینجانب، ضمن گرامیداشت یاد و خاطره‌ شهدای والامقام، آغاز هفته‌ دفاع مقدس و سال تحصیلی جدید را به حضور جملگی شهروندان فهیم خراسان شمالی، بویژه خانواده‌ بزرگ دانشگاهیان استان، تهنیت عرض نموده و از درگاه یگانه‌ هستی‌بخش، عافیت با عزت و عاقبت با شوکت را برای ایران و ایرانیان فرهمند آرزومندم<span dir="ltr">.<