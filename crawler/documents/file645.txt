رونمایی از دو فناوری شرکت‌های مستقر در شهرک علمی و تحقیقاتی اصفهان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از شهرک علمی و تحقیقاتی اصفهان، دو فناوری شهرک علمی و تحقیقاتی اصفهان با رأی هیئت داوران جشنواره، به عنوان محصولات برتر انتخاب شده‌اند.
از جمله این محصولات و طرح‌های ارائه شده می‌توان به "بازوی دریایی، پکینگ" فناوری شرکت آروین آفاق پارسیان و "اتاقک واقعیت مجازی با قابلیت دو درجه آزادی پیچ و رول کامل"، فناوری شرکت پایا هیدرولیک جم اشاره کرد.
فناوری "بازوی دریایی، پکینگ" یکی از مهم‌ترین تجهیزات استراتژیک صنعت نفت، گاز و پتروشیمی جهت انتقال میعانات، گاز و مشتقات نفتی و محصولات مایع پتروشیمی به کشتی‌های نفت‌کش یا کشتی‌های تانکر شیمیایی با دبی و فشار بالا، انواع ویسکوزیته با خورندگی بالا و رنج دمایی ۹۴- تا ۳۲۰ + است.
این تجهیزات با داشتن سازه فلزی عظیم به ارتفاع تقریبی ۴۰ متر و درجات آزادی بالا، وظیفه بارگیری سریع کشتی‌های سنگین را بر عهده دارد. همچنین در طراحی این محصول، پارامترهای پیچیده فنی نظیر rate< بارگیری کشتی، شرایط باد و نوسانات کشتی زلزله و امکان جداسازی سریع بازو از کشتی در هنگام خطر باید لحاظ شود.
"اتاقک واقعیت مجازی با قابلیت دو درجه آزادی پیچ و رول کامل" دیگر محصول رونمایی شده، یک ماشین شبیه‌ساز حرکت توام با شبیه‌سازی کنترل شده نرم افزار (واقعیت مجازی) با قابلیت کنترل شده و دقیق برای اعمال حرکت‌های دورانی کامل حول دو محور پیچ و رول است.
&nbsp;
در این ماشین کاربر با سوار شدن بر روی صندلی نصب شده در اتاقک شبیه‌سازی و بستن کمربند ایمنی، با به‌کارگیری عینک‌های واقیت مجازی، خود را از طرق بصری در فضای شبیه‌سازی قرار می‌دهد و با اعمال سیگنال‌های حرکتی ناشی از فشار شاسی‌ها و تغییر مکان و سرعت حرکت جویستیک به نرم‌افزار و به دنبال آن به عمل‌گرهای مربوطه، فرمان ارسال می‌کند که موجب چرخش حول محورها با سرعت و شتاب برنامه‌ریزی شده می‌شود.
ل.م ۵۴/ ع.ع ۵۷