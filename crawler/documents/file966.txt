نشست معرفی صندوق حمایت از توسعه پژوهش و فناوری در پارک علم و فناوری البرز - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست که با عنوان " معرفی صندوق و شرایط دریافت سهام صندوق" برگزارشد دکتر ولدان مدیر کل دفتر تجاری سازی وزارت جهاد کشاورزی با بیان اینکه یکی از رویکردهای سازمان تحقیقات، آموزش و ترویج کشاورزی حمایت از شرکت های دانش بنیان در حوزه کشاورزی است، اظهار داشت: یکی از زیرساخت های مورد نیاز جهت حمایت از شرکت های دانش بنیان این حوزه، حمایت مالی از فعالیت های تولیدی یا خدماتی بخش کشاورزی است و به این منظور صندوق حمایت از توسعه سرمایه گذاری در بخش کشاورزی با حداکثر سرمایه گذاری ۴۹ درصدی دولت و حداقل سرمایه گذاری ۵۱ درصدی بخش خصوصی تاسیس شد.
دکتر ولدان با اشاره به جامعه سهامداران این صندوق افزود: تنها شرکت های حقوقی دانش بنیان مورد تایید در سامانه دانش بنیانی معاونت علمی و فناوری ریاست جمهوری و همین طور شرکت های فناور عضو یکی از پارک های علم و فناوری و مراکز رشد، امکان خرید سهام در این صندوق و بهره مندی از مزایا و دریافت تسهیلات از صندوق بدون نیاز به ضمانت‌های مرسوم و تنها از طریق ارائه چک و سفته را دارند.
وی با اشاره به سرمایه به عنوان یکی از مؤلفه‌های اساسی توسعه پایدار در بخش کشاورزی، تصریح کرد: سرمایه‌گذاری مناسب در بخش کشاورزی باعث توسعه مناسب زیرساخت‌ها و امور زیربنایی شده و نیز موجب افزایش نرخ بهره‌وری، ارزش افزوده و در نهایت اقتصادی شدن تولید در بخش کشاورزی می‌شود.<
وی افزود: یکی از دغدغه های مهم شرکت های دانش بنیان، بحث بازار و مشتری است که در این راستا با ایجاد شبکه، بازار مجازی کالا و خدمات محصولات دانش بنیان در بخش کشاورزی می توان این دغدغه را کاهش داد.
وی تاکید کرد: رشد و بالندگی صندوق در گرو افزایش بهره وری بخش کشاورزی و مشارکت و توانمندسازی هرچه بیشتر و اثربخش تر تشکل‌ها و سایر فعالین این بخش می باشد.<
س.س ۵۱/ ر.ب ۴۵