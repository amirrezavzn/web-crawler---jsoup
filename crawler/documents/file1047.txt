کسب رتبه اول شهرک علمی و تحقیقاتی اصفهان دردوازدهمین جشنواره برترین‌های شرکت‌های فناوری نانو و مراکز رشد - وزارت علوم، تحقیقات و فناوری
به گزارش اداره کل روابط عمومی وزارت علوم، ۸۰ شرکت در دوازدهمین جشنواره برترین‌های شرکت‌های فناوری نانو و مراکز رشد کشور مورد ارزیابی قرارگرفتند که از ۱۵ شرکت در پنج بخش شرکت‌های فناور، شرکت‌های صنعتی، شرکت‌های صادر کننده، مراکز رشد برتر و مراکز رشد جوان برتر تقدیر شد.<
همچنین ایمان قاسمی کارشناس مدیریت برنامه، بودجه، تحول اداری و بهره‌وری شهرک علمی و تحقیقاتی اصفهان نیز، موفق به کسب رتبه اول رابطین برگزیده شد.<
مدیریت مراکز رشد واحدهای فناور، زیرمجموعه معاونت توسعه فناوری شهرک است و وظیفه نظارت و هدایت واحدهای فناور مستقر در مراکز رشد را جهت بهره‌مندی از بستر حمایتی ایجاد شده برعهده دارد.<
شهرک علمی و تحقیقاتی اصفهان با هدف توسعه مبتنی بر دانایی از طریق ایجاد مراکز رشد و پارک‌های علم و فناوری در اصفهان، قطب اقتصادی و صنعتی ایران شکل گرفته است.<
این سازمان به عنوان اولین سازمان موسس مراکز رشد و پارک های علم و فناوری در کشور، تلاش می‌کند تا با ایجاد بستری مناسب برای توسعه فعالیت شرکت‌های دانش‌بنیان، زمینه لازم را برای تجاری‌سازی دستاوردهای آن‌ها و جذب سرمایه‌گذاری های داخلی و خارجی فراهم آورد.<
گفتنی است در حال حاضر بیش از ۴۸۰ شرکت و واحد فناور در این شهرک مستقر هستند.<
ل.س ۱۳۴۲/ ع.ع ۱۳۵۷