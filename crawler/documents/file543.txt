پنجمین همایش بین المللی آموزش مهندسی دردانشگاه صنعتی خواجه نصیرالدین طوسی - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی خواجه نصیرالدین طوسی، علی غفاری دبیر علمی این همایش گفت: هدف از این همایش بین المللی دو سالانه، برنامه ریزی آینده مهندسی است.<
غفاری در مورد برنامه های این همایش گفت: ۵ سخنران کلیدی داریم که چهار نفر از دانشگاه های استرالیا، کانادا، سوئیس و یک نفر از ایران؛ (رییس شهرک علمی و تحقیقاتی اصفهان) هستند.<
وی ادامه داد: همچنین ۷ میزگرد برای این همایش سه روزه ترتیب داده شده است که عناوین آنها مکاتب آموز مهندسی در جهان، چالش های نظام فعلی آموزش مهندسی در ایران از دیدگاه صنعت، بین المللی سازی آموزش مهندسی، چالش ها و راه کارهای جذب دانشجو، کارآفرینی و آموزش مهندسی، مسائل آموزش مهندسی از دیدگاه دانشجویان و دانش آموختگان، پژوهش در آموزش مهندسی در ایران، چالش ها و چشم اندازها خواهد بود. ضمن اینکه ۲۰ مقاله در این همایش پذیرفته شده است و مقالات برتر به صورت ارائه به شرکت کنندگان عرضه می شود.<
علی اشرف زاده دبیر این همایش نیز با اشاره به اینکه همایش بین المللی آموزش مهندسی ایران دوسالانه برگزارمی شود، گفت: انجمن آموزش مهندسی ایران سال ۸۸ آغاز به کار کرد و از آن زمان تاکنون ۴ دوره از این همایش در دانشگاه های کشور به سفارش و تحت نظر انجمن و با همکاری فرهنگستان علوم جمهوری اسلامی ایران برگزار شده است.<
وی افزود: محور اصلی همایش پنجم، بین‌المللی سازی آموزش مهندسی در ایران انتخاب شده است.<
ل.س ۱۳۴۲/ ر.ب ۱۳۴۵