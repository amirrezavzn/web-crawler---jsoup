پیام رئیس پارک علم و فناوری گیلان به مناسبت آغاز سال تحصیلی جدید - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
« سوگند به قلم و آن چه می نویسد » ، سرچشمه پیدایش تمام تمدن هاى انسانى، و پیشرفت و تکامل علوم، و بیدارى اندیشه ها و افکار و سرچشمه هدایت و آگاهى بشر است و سپاس و ستایش پروردگار یکتا راکه اسباب تعالی انسان‌ها را در اندیشه‌ورزی و تفکر قرار داد.
درآستانه فصل هزار رنگ پاییز و در بهار دانش و مهر شورانگیز و هم زمانی آن با&nbsp; ماه‌محرم، ماه‌صبر و شکیبایی&nbsp; و هفته دفاع مقدس، یاد و خاطره حماسه‌سازان و شهیدان دفاع مقدس به ویژه معلمان و دانش‌آموزان شهید را گرامی می‌داریم
ماه مهر، ماه شروع کشت بذرهای دانش در دل حاصل خیزی جوانان این مرزو بوم است. ماه مهر، سرشار از عشق به یادگیری و پیشرفت در مسیر کسب علم و دانش و فن است.
قدم برداشتن در جهت کسب علم و دانش نعمتی است که هر ساله در اول مهر آن را جشن گرفته و گرامی می‌داریم و تداوم آن است که شکوفایی نونهالان و نوجوانان این مرز و بوم و توسعه ایران اسلامی را به ارمغان خواهد آورد.
اولین روز مهر شروع گام برداشتن در مسیر اعتلای فرهنگ دینداری، دانش و عقلانیت است و یادآور مسئولیت بزرگی است که همه‌ ما برای آینده و رشد فرزندان مان برعهده داریم.
پارک علم و فناوری گیلان و مدیران شرکت های فناور و دانش بنیان مستقر، آغاز ‏سال تحصیلی جدید را به دانش‌آموزان عزیز، دانشجویان، طلاب، معلمان و ‏استادان و مردم فهیم و فرهنگ دوست گیلان، ‏تبریک و تهنیت عرض کرده، از خداوند منان سال تحصیلی سرشار از موفقیت را برای جویندگان علم و دانش آرزومندیم.
<p>&nbsp;
<p dir="ltr">&nbsp;
&nbsp;