برگزاری چهلمین سالگرد تاسیس رصدخانه دانشگاه شیراز - وزارت علوم، تحقیقات و فناوری
به گزارش اداره کل روابط عمومی وزارت علوم، در این مراسم پروفسور یوسف ثبوتی بنیان گذار رصدخانه دانشگاه شیراز و بنیانگذار نجوم جدید در ایران با اشاره به فعالیت های خود برای ایجاد این محل اظهار داشت: دانشگاه شیراز تحولات زیادی را در نظام دانشگاهی ایران به وجود آورد.<
وی بابیان اینکه ساخت این رصدخانه چهار سال طول کشید، افزود: به جوانان امید دارم و انرژی جوانی و دانش برای پیشبرد کار مهم است؛ چهره های جوانی را در جمع می بینم که مطمئنأ کار را ادامه می دهند.<
پروفسور ثبوتی ادامه داد: نجوم در دانشگاه شیراز سابقه ۵۰ ساله دارد و هیچ دانشگاهی به جز دانشگاه شیراز نمی تواند این ادعا را داشته باشد؛ به فعالان نجوم در کشور توصیه کرده ام که برای تربیت نیروی متخصص در این زمینه روی دانشگاه شیراز حساب کنند.<
دکتر ابراهیم گشتاسبی راد، سرپرست دانشگاه شیراز نیزدر مراسم چهلمین سال تاسیس رصد خانه ابوریحان بیرونی دانشگاه شیراز با اشاره به مشکلات مالی پیش روی این دانشگاه، اظهار داشت: یکی از مشکلات که شاهد آن هستیم، زیرساخت های آسیب دیده است.
وی با انتقاد از اقتصاد متکی به نفت و آسیب دیدن دانشگاه شیراز از این موضوع گفت: درگذشته کارهایی برای رفع مشکلات زیرساختی انجام شده بود و در این دوران متوجه شدیم که حدود ۹۰ درصد بودجه دانشگاه صرف امور جاری می شود و سرمایه ای برای بازسازی زیرساخت ها نداریم.<
دکتر گشتاسبی راد ادامه داد: به واسطه همت عالی و قدرت ریسک پذیری مدیران و کارکنان و با تعصب سازمانی، برخی کارها انجام شده و ازجمله این فعالیت ها، احیای رصدخانه ابوریحان بیرونی است.<
رصدخانه دانشگاه شیراز در سال ۱۳۵۵ توسط دکتر «یوسف ثبوتی» و با همراهی دکتر «ادوارد فرانسیس گاینن» راه اندازی شده است و در طی چند دهه گذشته، متخصصان زیادی در این مجموعه آموزش دیده اند.<
س.س ۵۱/ ر.ب ۴۵
<p>&nbsp;