رونمایی از ۱۵ محصول و فناوری برتر پارک علم و فناوری دانشگاه تهران - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری دانشگاه تهران، در این آیین، عباس زارعی رئیس پارک علم و فناوری دانشگاه تهران با اشاره به برنامه‌های آتی این پارک گفت: توسعه قطب‌های علمی دانشگاه و رشد شرکت‌های دانش‌بنیان در دستور کار این پارک قرار دارد.
وی افزود: در کشور ما، دولت با رویکرد اقتصاد مقاومتی عمل می‌کند، همان‌طور که در دنیا نیز اقتصاد مقاومتی نقش مهمی را ایفا می‌کند.
زارعی با بیان اینکه پارک‌های علم و فناوری در کشور ایران ارتباط دهنده دولت، دانشگاه و صنعت هستند، تصریح کرد: این پارک‌ها در مسیر اقتصاد دانش‌بنیان هستند و در اقتصاد دانش‌بنیان، تولید ملی و کاهش وابستگی اقتصادی به نفت دنبال می‌شود.
وی خاطرنشان کرد: صنعت اینترنتی و اینترنت صنعتی مبحثی است که باید در اقتصاد صنعت چهارم منتظر آن باشیم و ما در پارک علم و فناوری دانشگاه تهران، برای هماهنگ شدن با تحولات انقلاب صنعت چهارم برنامه‌ریزی کرده‌ایم.
رئیس پارک علم و فناوری دانشگاه تهران، ایجاد دانشگاه نسل سوم و کارآفرین را از دیگر رویکردهای این پارک دانست و افزود: در این نسل از دانشگاه، دیگر دانشگاه‌ها به تولید پژوهش نمی‌پردازند، بلکه مدیریت پژوهش را مدنظر قرار می‌دهند.
وی به فعالیت‌های دانش‌بنیان این پارک اشاره کرد و گفت: بیشترین درآمد این پارک از حوزه ICT< است.
به گفته زارعی، مهم‌ترین فعالیت‌های قطب‌های علمی حرکت در سیستم‌های حل مسئله و تبدیل فناوری به کسب وکارهای دانش‌بنیان دانست.
وی خاطرنشان کرد: گردش مالی شرکت‌های مستقر در پارک علم و فناوری دانشگاه تهران در سال ۹۶ بالغ بر ۸۰۰ میلیارد تومان بوده است<u>.</u>
رئیس پارک علم و فناوری دانشگاه تهران با بیان اینکه توسعه سطح فناوری در پارک به سطح "های‌تک" رسیده است، خاطر نشان کرد: ثبت اختراعات در این پارک علم و فناوری به ۵۰ مورد رسیده است.
ل.م ۵۴/ ر.ب ۴۵
&nbsp;