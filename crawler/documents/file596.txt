سخنرانی استاد دانشگاه سوربن فرانسه با موضوع «ادبیات تطبیقی و بررسی دو رویکرد فرانسوی و امریکایی» - وزارت علوم، تحقیقات و فناوری
به گزارش اداره کل روابط عمومی وزارت علوم، پروفسور راگه، استاد دانشگاه سوربن فرانسه در این نشست درخصوص «ادبیات تطبیقی و بررسی دو رویکرد فرانسوی و امریکایی» مطالبی ارائه کرد.
در ابتدای این مراسم دکتر کتایون شهپرراد، مدیر گروه زبان فرانسه دانشگاه در سخنرانی کوتاهی ضمن خوش آمدگویی به حضار و مهمانان خارجی و داخلی به معرفی اجمالی سوابق علمی و پژوهشی پروفسور راگه پرداختند.
دکتر حسن دلبری، مدیر امور بین الملل و روابط عمومی دانشگاه حکیم سبزواری نیز در سخنانی ضمن تبیین اهمیت و رسالت ادبیات تطبیقی در جهان امروز گفت: اگر ادبیات تطبیقی با رسالتی که دارد در کشورهای جهان اجرا می‌شد، دیگر شاهد وقوع هیچ جنگی نبودیم.
وی افزود: اولین و بزرگ‌ترین رسالت ادبیات تطبیقی، گفت‌وگوی بین فرهنگ‌هاست و مردمی که بتوانند مشکل خود را با گفت‌وگو حل کنند هیچ‌گاه به سراغ جنگ‌ها نخواهند رفت.
در این نشست، میزگردی با حضور استادان دانشگاه تهران، فردوسی مشهد و دانشگاه حکیم سبزواری با موضوع ” تاثیر ترجمه و ترجمه پژوهی در پویایی ادبیات تطبیقی” و کارگاه علمی تخصصی ادبیات تطبیقی با تدریس پروفسور راگه با موضوع ” چگونه موضوعی تطبیقی را به مقاله یا کتاب تبدیل کنیم” نیز برگزار شد.
ل.م. ۱۳۵۴/ ر.ب ۱۳۴۵
<p>&nbsp;
<p>&nbsp;