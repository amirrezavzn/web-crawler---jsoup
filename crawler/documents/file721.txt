ضرورت بهره‌‎مندی دانشگاه‌ها و مراکز آموزش عالی از ۳ درصد بودجه استانی - وزارت علوم، تحقیقات و فناوری
<p>به گزارش اداره کل روابط عمومی وزارت علوم به نقل از دانشگاه اراک، معاون اداری، مالی و مدیریت منابع ضمن اشاره به ارقام و اعتبارات بودجه سال ۹۷ وزارت علوم، اظهار داشت: با پیگیری‌های به عمل آمده تلاش شده دانشگاه‌ها و مراکز آموزش عالی در بودجه سال ۹۷ با حمایت استانداری‌ها، بتوانند از ۳ درصد بودجه استانی استفاده کنند.<br> وی همچنین گزارشی از پیگیری تخصیص اعتبارات دانشگاه‌ها در معاونت اداری، مالی و مدیریت منابع وزارت ارائه و بر تکمیل پروژه‌های نیمه تمام عمرانی در دانشگاه‌ها تأکید کرد.<br> دکتر عسکریان ابیانه لازمه جذب اعضای هیئت علمی جدید در دانشگاه‌ها را منوط به برخورداری از کیفیت لازم آموزشی و پژوهشی عنوان کرد.<br> در ادامه دکتر حمیدی رئیس دانشگاه اراک نیز گزارشی از وضعیت پروژهای عمرانی در حال ساخت و وضعیت منابع انسانی و بدهی‌های دانشگاه ارائه کرد.<br> وی خاطرنشان کرد: دانشگاه اراک در بین دانشگاه‌ها و مراکز آموزش عالی کشور در حوزه مدیریت سبز موفق به کسب رتبه چهارم شده است.<br> در پایان این نشست دکتر عسکریان ابیانه و دکتر رخشانی‌مهر مدیر کل نظارت بر طرح‌های عمرانی وزارت علوم، از پروژه های عمرانی در حال احداث دانشگاه اراک بازدید کردند.<br> ل.م ۵۴/ ع. ع ۵۷