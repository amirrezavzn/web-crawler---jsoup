کسب جایزه رتبه اول استاد جلال افشار توسط دانشجوی دانشگاه فردوسی مشهد - وزارت علوم، تحقیقات و فناوری
به گزارش اداره کل روابط عمومی وزارت علوم، براساس این گزارش پایان نامه دوره کارشناسی ارشد مهندس حیدری به راهنمایی دکتر غلامحسین مروج و مشاوره دکترصادقی نامقی اعضای هیئت علمی گروه آموزشی گیاه پزشکی دانشکده کشاورزی تحت عنوان "مطالعه تنوع گونه ای حشرات مرتبط با گونه های غالب سوزنی برگان در مشهد" در دومین کنگره بین المللی حشره شناسی ایران در شهریور ۱۳۹۶ به عنوان پایان نامه برتر شناخته شد و رتبه اول جایزه استاد جلال افشار را احراز کرد.<
جلال افشارپژوهشگر، گیاه پزشک، حشره شناس و استاد دانشکده کشاورزی و از بزرگ ترین استادان حشره شناس در ایران و خاورمیانه، بانی موزه جانورشناسی و حشره شناسی کرج و بنیان گذار دانش گیاه پزشکی ایران بود.<
انجمن حشره شناسی ایران، هم زمان با برگزاری دومین کنگره بین المللی حشره شناسی ایران در شهریورماه جاری، مراسم اهدای جوایز دانشجویی به سه پایان نامه برتر مقاطع تحصیلات تکمیلی دانشجویان رشته های مرتبط با حشره شناسی را برگزارکرد.<
جوایز سال ۱۳۹۶ برای دانشجویان مقطع کارشناسی ارشد به پاس خدمات تاثیرگذار زنده یاد استاد جلال افشار و با یاری معنوی و مالی اعضای هیئت علمی موسسه تحقیقات گیاه پزشکی کشور با نام "استاد جلال افشار" و برای دانشجویان مقطع دکترا همچون دوره گذشته با نام "استاد دکتر مرتضی اسماعیلی" و با یاری معنوی و مالی خانواده آن استاد فقید مزین شده است.
ل.س ۱۳۴۲/ ر.ب ۱۳۴۵