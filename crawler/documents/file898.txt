دیدار سفیر ارمنستان با رئیس دانشگاه فردوسی مشهد - وزارت علوم، تحقیقات و فناوری
به گزارش اداره کل روابط عمومی وزارت علوم، دراین جلسه دکترمحمد کافی رئیس دانشگاه فردوسی مشهد ضمن اشاره به جایگاه علمی و بین المللی دانشگاه اظهارداشت: با توجه به توانمندی ها و دستاوردهای قابل توجه مرکز فاوا فکر کردیم زمینه های همکاری بیشتری می تواند در حوزه ICT< مهیا باشد.
در این نشست بر آمادگی دانشگاه فردوسی مشهد در برگزاری دوره های مجازی زبان فارسی برای ارمنستانی ها و همچنین دوره های آموزش زبان ارمنی برای فارسی زبانان تاکید شد.<
دکترکافی همچنین اظهارداشت: ما آمادگی دایر کردن کرسی ارمنستان در دانشگاه فردوسی مشهد و کرسی ایران دردانشگاه های معتبر ارمنستان را داریم.
از جمله پیشنهادات دکترکافی ارائه دوره های پسادکتری برای دانشجویان ارمنستانی بود. همچنین زمینه های همکاری درخصوص نفت و گاز، کشاورزی، گیاه شناسی و علوم جانوری نیز مطرح شد.<
تومانیان سفیر ارمنستان در ایران نیز ضمن ابراز خرسندی از حضورش دردانشگاه فردوسی مشهد با اشاره به زمینه های همکاری، اهم این همکاری ها را در حوزه آموزش دانست.
تومانیان با بیان اینکه درحوزه فناوری اطلاعات و ارتباطات کشور ارمنستان متخصصان خوبی دارد آمادگی خود را برای هرگونه همکاری دراین حوزه اعلام داشت.
در نهایت سفیر جمهوری ارمنستان اعلام کرد: من از طرف دانشگاه فردوسی مشهد تمایل و علاقه‌مندی همکاری شما و همچنین ظرفیت ها و امکانات این دانشگاه را به رئیس جمهور ارمنستان اعلام کرده و امیدوارم حداقل ده دانشکده شما با دانشگاه های ارمنستان همکاری خود را آغاز کنند.<
همچنین تومانیان و هیئت همراه از مرکز فناوری اطلاعات وارتباطات دانشگاه بازدید کرده و با استادان و مدیران حوزه رایانه و فناوری اطلاعات و همچنین آموزش الکترونیک به گفتگو پرداختند.
ل.س ۱۳۴۲/ ر.ب ۱۳۴۵