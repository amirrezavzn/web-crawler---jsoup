پیشرفت همه جانبه کشور در گرو توسعه صحیح  و استاندارد آموزش عالی است - وزارت علوم، تحقیقات و فناوری
به گزارش اداره کل روابط عمومی وزارت علوم، قائم مقام وزیر علوم در جمع اعضای هیأت رئیسه و رؤسای دانشکده های دانشگاه گلستان گفت: رشد کمّی، بدون مطالعه و بی رویه دانشگاههای کشور که در سال های قبل از ۱۳۹۲ اتفاق افتاد؛ نظام آموزشی کشور را دچار مشکلات متعدد و جدی کرده است که برای اصلاح این روند و برگرداندن قطار آموزش عالی کشور به ریل اصلی آن به تلاش زیاد و برنامه ریزی صحیح نیازمندیم.<<br><br> رئیس مرکز هیأت های امنا و هیأت های ممیزه مرکزی وزارت علوم تاکید کرد: برای توسعه صحیح آموزش عالی باید همه ما منافع ملی را بر منافع منطقه ای، محلی و دانشگاهی ترجیح بدهیم.<<br><br> دکتر باقری افزود: افزایش بی رویه تعداد دانشگاه های کشور از ۶۵ به ۱۵۰ دانشگاه در فاصله سالهای ۱۳۸۴ تا ۱۳۹۲ باعث شده است که منابع محدود مالی وزارت علوم بین تعداد بیشتری از دانشگاهها توزیع شود. وی افزود: کاهش تخصیص سرانه دانشگاه ها و مراکز آموزش عالی باعث افت کیفی دانشگاه ها در دوره های تحصیلی بخصوص تحصیلات تکمیلی می شود.<<br><br> وی با اشاره به اینکه مدت زمان لازم برای اینکه یک دانشگاه در کشورمان به پویایی و شکوفایی برسد؛ ۵۰ سال است، گفت: امیدواریم با تلاش و همت استادان، کارمندان و دانشجویان دانشگاه گلستان شاهد پیشرفت و توسعه هرچه بیشتر این دانشگاه در آینده باشیم