اعتلای آموزش عالی کشور در گرو توجه ویژه به ماموریت گرایی  دانشگاه‌هااست - وزارت علوم، تحقیقات و فناوری
<strong>به گزارش روابط عمومی وزارت علوم،&nbsp; دکتر مجتبی شریعتی نیاسر صبح روز یکشنبه در مراسم آغاز سال تحصیلی دانشگاه عالی دفاع ملی و تحقیقات راهبردی&nbsp; با اشاره به تصویب طرح 10 ماده ای آمایش آموزش عالی در شورای عالی انقلاب فرهنگی گفت: ماموریت گرایی یکی از بندهای طرح آمایش آموزش عالی و از اصول اعتلای این مجموعه در کشور است که دانشگاه عالی دفاع ملی و سایر دانشگاههای نظانی &nbsp;در این زمینه موفق عمل کرده اند.</strong>
<strong>وی افزود: 13 دانشگاه نظامی و انتظامی در کشور فعالیت می کند که همگی ماموریت های تخصصی دارند و در راستای اهداف تعیین شده به خوبی فعالیت می کنند.</strong>
<strong>&nbsp;معاون آموزشی وزارت علوم با تاکید بر لزوم مهار کمیّت محوری و مدرک گرایی در آموزش عالی گفت: از مجموع 4 میلیون و 400 هزار دانشجو ،100 هزار دانشجو در مقطع دکترای تخصصی تحصیل می کنند و &nbsp;در سال جاری نیز از 740 هزار ظرفیت پذیرش دانشجو، 24 هزار ظرفیت به دوره دکترا اختصاص دارد.</strong>
<strong>وی با اشاره به اینکه جذب عضو هیات علمی جدید در دانشگاه‌ها از اهداف اصلی دانش آموختگان دوره تحصیلی دکتری است؛ گفت: از میان 30 هزار متقاضی فراخوان‌های سالانه جذب اعضای هیات علمی، 60 درصد متقاضیان، دانش آموخته دوره دکتری هستند که از این تعداد 5000 نفر می توانند به عنوان عضو &nbsp;هیات علمی، &nbsp;جذب دانشگاهها و مراکز آموزش عالی شوند.</strong>
<strong>دکتر شریعتی نیاسر در بخش دیگری از سخنان خود گفت: براساس ارزیابی صورت گرفته فقط نیم درصد پروژه‌های دوره دکتری، &nbsp;کاربردی &nbsp;بوده و در ارتباط با نیازهای جامعه و به صورت میدانی تهیه شده اند که باید این وضعیت را اصلاح کنیم.</strong>
<strong>وی اظهار داشت: از نظر جایگاه رشته های تحصیلی ، باید به علوم پایه توجه ویژه شود، همچنین نقش آفرینی فارغ التحصیلان علوم انسانی در عرصه‌های تصمیم گیری و تصمیم سازی بیشتر شود.</strong>
<strong>معاون آموزشی وزارت علوم با تاکید بر محدویت &nbsp;اعطای مجوز تاسیس مراکز آموزش عالی جدید گفت: تنها با درخواست‌های تاسیس مرکز آموزش عالی موافقت می شود که ماموریت تخصصی و ویژه داشته باشند.</strong>
<strong>وی با &nbsp;بیان اینکه در زمینه اعطای مجوز رشته های تحصیلی، اولویت با </strong><strong>"</strong><strong>رشته های تلفیقی و میان رشته ای</strong><strong>"</strong><strong> است؛ از تاسیس 70 رشته میان رشته ای در چندسال اخیر خبرداد.</strong>
<strong>دکتر شریعتی نیاسر با اعلام اول بودن ایران در تولید علم در منطقه جغرافیایی خود گفت: باید مقالات علمی به ثبت اختراع و تولید محصولات دانش بنیان منجر شوند.</strong>
<strong>معاون آموزشی وزارت علوم با اشاره به حضور 55 هزار دانشجوی خارجی در ایران گفت: اکثریت دانشجویان خارجی در ایران از کشورهای اسلامی و همسایه هستند &nbsp;که نشانه‌ای از امید و اتکای کشورهای اسلامی به رشد علمی ایران است.</strong>
<strong>وی با اشاره به تقارن آغاز سال تحصیلی امسال با ماه محرم و هفته دفاع مقدس گفت: باید در حماسه عاشورا تامل بیشتری کنیم و آموزه‌های بیشتری از این واقعه بگیریم که برای این کار باید به اقامه نماز توسط امام حسین (ع) در روز عاشورا &nbsp;و در میدان جنگ توجه کنیم.</strong>
<strong>دکتر شریعتی نیاسر افزود: همچنین هفته دفاع مقدس نیز یادآور حماسه های ملت ایران در دفاع از کیان و استقلال کشور و تاکیدی بر جهاد علمی و حضور دانشمندان کشور در میدان نبرد علم و فناوری است تا با ایثارگری و فعالیت هدفمند برای کشور افتخار کسب کنند.</strong>
<strong>درپایان این مراسم، دانشنامه&nbsp; تعدادی&nbsp; از فارغ التحصیلان &nbsp;دانشگاه عالی دفاع ملی به آنها اعطا شد.</strong>