دانشگاه های شهیدمدنی و علمی کاربردی آذربایجان شرقی، ارائه آموزش های مهارتی به دانشجویان را آغاز کردند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه شهیدمدنی آذربایجان، هدف اصلی این اقدام مشترک، فراهم ساختن زمینه های لازم برای تربیت دانشجویان کارآفرین و کمک به اشتغال زایی دانش آموختگان استان با استفاده از امکانات و ظرفیت های دو دانشگاه به شمار می رود.
دراین مراسم رئیس دانشگاه جامع علمی کاربردی استان آذربایجان شرقی، طی سخنانی با اشاره بر هدف و رسالت دانشگاه جامع علمی کاربردی مبنی بر تربیت نیروهای کاربلد، متخصص و مهارتی مورد نیاز کشور گفت: هدف از انعقاد تفاهم نامه های همکاری با دیگردانشگاه های استان این است که بتوانیم امکانات و تجهیزات مراکز آموزشی را در اختیار دانشگاه های استان قراردهیم تا در جهت ارائه آموزش های مهارتی به دانشجویان و دانش آموختگان گام برداشته و اولین دانشگاهی باشیم که در راستای طرح رئیس جمهور درخصوص توانمندسازی دانش آموختگان دانشگاهی اقدام می‌کند.<
دکترقالیچی ادامه داد: باید آموزش های مهارتی به گونه ای باشد که دانشجویان و دانش آموختگان بتوانند علم را به ثروت تبدیل کنند و بعد از دانش آموختگی مشکل اشتغال نداشته باشند و تمام تلاششان یادگیری آموزش های مهارتی باشد.<
دکترعلی عجمی معاون پژوهش و فناوری دانشگاه شهیدمدنی آذربایجان دراین جلسه به برنامه ریزی دانشگاه شهیدمدنی آذربایجان برای برگزاری دوره های مهارتی از نیمسال اول سال تحصیلی جاری و راه اندازی مرکز ارتقا شایستگی های حرفه ای دانشجویان دردانشگاه شهیدمدنی آذربایجان با همکاری اداره کل اموزش فنی حرفه ای استان اشاره کرده و گفت: با امضای این تفاهم نامه شاهد همکاری دو دانشگاه در زمینه آموزش های مهارتی به دانشجویان به منظور تربیت دانشجویان کارآفرین و کمک به اشتغال‌زایی دانش آموختگان دانشگاهی خواهیم بود.<
وی در ادامه به تدوین سند کارآفرین دانشگاه شهیدمدنی آذربایجان نیز اشاره کرده و افزود: هدف از تدوین این سند سوق دادن دانشگاه شهید مدنی به سمت دانشگاه کارآفرین بوده است.<
دکترعجمی گفت: از سال گذشته در همین راستا نسبت به ایجاد زیرساخت های لازم جهت عملیاتی شدن این موضوع اقداماتی انجام شده است. که از جمله می توان به ایجاد مراکز نوآوری و رشد واحدهای فناور جهت شناسایی و توانمندسازی ایده های نواورانه و فناورانه اشاره کرد. همچنین مرکز نوآوری و مرکز رشد دانشگاه از تمامی ایده های برتر و ایده هایی که قابلیت تجاری شدن را دارند، حمایت مالی می کند.<
وی در پایان افزود: با امضای این تفاهم نامه شاهد همکاری دو دانشگاه در زمینه آموزش های مهارتی به دانشجویان به منظور تربیت دانشجویان کارآفرین و کمک به اشتغالزایی دانش آموختگان دانشگاهی خواهیم بود.<
دکترایمانپور، معاون آموزشی و تحصیلات تکمیلی شهیدمدنی آذربایجان؛ دراین جلسه ضمن معرفی اجمالی دانشگاه وبرشمردن بخشی از پتانسیل‌های علمی، آموزشی آن گفت: هدف از انعقاد این تفاهم نامه برگزاری و اجرای دوره های آموزش های مهارتی به دانشجویان و تربیت نیروهای متخصص و ومورد نیاز بازار کار می باشد، نقش آموزش‌های مهارتی و تخصص های مورد نیاز بخش های مختلف باید در آموزش های دانشگاهی به جد دنبال شود که یکی از اهداف انعقاد این تفاهم نامه جامه عمل پوشاندن به این خواسته می باشد.<
همچنین ارتقای سطح آموزشی مهارتی دانشجویان و دانش‌آموختگان دانشگاه شهیدمدنی آذربایجان؛ استفاده از پتانسیل های طرفین تفاهم نامه به منظور توسعه آموزش های مهارتی و اشتغال زایی؛ شناسایی هرچه بیشتر پتانسیل های طرفین تفاهم‌نامه برای ارائه خدمات به اعضای هیئت علمی، مدرسان، دانش آموختگان و دانشجویان از طریق بازدیدها، تهیه و تدوین بسته های آموزشی مهارتی، نشست های تخصّصی وهمچنین ارائه الگوی مناسب توسعه آموزش های مهارتی و ارائه برنامه کارآموزی به شیوه نوین از طریق تعامل دانشگاه های زیرمجموعه وزارت علوم، تحقیقات و فناوری از مهم ترین موضوعات این تفاهم‌نامه می‌باشد
ل.س ۱۳۴۲/ ر.ب ۱۳۴۵