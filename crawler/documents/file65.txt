هفته دفاع مقدس فصل حیات مجدد عزت و سربلندی ملت ایران است - وزارت علوم، تحقیقات و فناوری
به گزارش روابط عمومی وزارت علوم، حجت‌الاسلام والمسلمین سید محسن شفیعی در نشست قرارگاه شهید علم الهدی و کارون‌های نور که در سالن حوزه ریاست دانشگاه شهیدچمران اهواز برگزارشد، گفت: در دوران دفاع مقدس اتفاقی رقم خورد که یادش همیشه موجب سربلندی مردم ایران است نه از جنس حوادثی که یادآوری آن‌ها موجب سرافکندگی باشد. در دوران دفاع مقدس گرچه سرهایی از بدن جدا شد، اما ملت ایران سربلند ماند<span dir="ltr">.<
وی افزود: معتقدم در هر دانشگاهی که شهید گمنام به خاک سپرده‌شده است، محل دفن این شهدای گران‌قدر نقطه اتصال آن مکان با آسمان است زیرا به واسطه پیکر پاک آن‌ها زمین نیز طیب و طاهر می‌شود<span dir="ltr">.<
رئیس دفتر استانی نهاد نمایندگی مقام معظم رهبری در دانشگاه‌های خوزستان ، عنوان کرد: تقارن سه مناسبت آغاز سال تحصیلی، هفته دفاع مقدس و ماه محرم را باید به فال نیک گرفت. ماه محرم نیز مبارک است زیرا این ماه نمادی از حریت، آزادگی، شهادت و ایثار است که همگی به نحوی جلوه‌های والای انسانی است<span dir="ltr">.<
وی با اشاره به اینکه جامعه زنده جامعه‌ای است که با آغاز سال تحصیلی متحول شود، بیان کرد: از نونهالان تا دانشجویان مقطع دکتری همگی علائم زنده بودن و حساسیت جامعه‌اند که برای وجود آن‌ها باید خداوند را شکر گفت<span dir="ltr">.<
دکترغلامحسین خواجه رئیس دانشگاه شهیدچمران اهواز نیز دراین نشست بیان کرد: درباره برگزاری کنگره شهدا باید برنامه‌ریزی‌های لازم در جلسات انجام و در جلساتی به تصویب برسد<span dir="ltr">.<
وی افزود: برگزاری برنامه‌های فرهنگی در محرم امسال در مسیر کاروان‌های دانشجویی در دستور کار قرار گیرد<span dir="ltr">.<
رئیس دانشگاه شهیدچمران اهواز، عنوان کرد: با توجه به همزمانی آغاز سال تحصیلی جدید و ایام ماه محرم لازم است فضای دانشگاه‌ها متناسب با این ایام آراسته شود<span dir="ltr">.<
دکترهوشمند معاون فرهنگی و اجتماعی دانشگاه شهیدچمران اهواز نیز با تبریک آغاز سال تحصیلی جدید بیان کرد: بر مردم ایران روزگاری گذشته است که موجب افتخار آن‌هاست و بر ما نیز واجب است که به عنوان امانت‌دار انتقال‌دهنده این رویدادها به نسل آینده باشیم<span dir="ltr">.<
وی با اشاره به برنامه‌های هفته دفاع مقدس دردانشگاه شهیدچمران، عنوان کرد: غبارروبی و عطرافشانی از مزار شهدای گمنام و برپایی سه نمایشگاه در اولین روز از هفته دفاع جزو این برنامه‌ها است<span dir="ltr">.<
دکترهوشمند از برپایی موکب‌هایی در خاک ایران برای دانشجویان خبر داد و گفت: این اقدام موردحمایت وزارت علوم نیز قرارگرفته است<span dir="ltr">. <
در ادامه نیز سیدعلی فاضل زاده رئیس شورای دانشجویی- فرهنگی استان خوزستان نیز از متمرکز شدن برپایی موکب‌ها خبر داد و گفت: سال‌های گذشته این موکب‌ها به صورت پراکنده برپا می‌شد که امسال با برنامه‌ریزی‌های انجام‌شده این کار به صورت متمرکز انجام می‌شود<span dir="ltr">.<
وی افزود: امسال یک موکب در مرز چزابه توسط دانشگاه واحد سوسنگرد و یک موکب در مرز شلمچه توسط دانشگاه‌های آبادان و خرمشهر برپا می‌شود<span dir="ltr">.<