معاون فرهنگی وزیر علوم، "قانون گرایی را شرط تحقق حقوق شهروندی درحوزه آموزش عالی" عنوان کرد - وزارت علوم، تحقیقات و فناوری
<strong>به گزارش اداره کل روابط عمومی وزارت علوم، دکتر غلامرضا غفاری در نشست خبری روز چهارشنبه با خبرنگاران رسانه های مختلف گفت: دانشگاهها به واسطه ظرفیت ها و ماموریت های خود، نسبت به جامعه مسئولیت دارند که انجام این مسئولیت نیازمند فراهم کردن یک بستر فرهنگی مناسب است</strong><strong>.<</strong>
<strong>وی همچنین ایجاد فضای توام با آرامش و با نشاط را یکی از موارد تحقق منشور حقوق شهروندی در دانشگاه‌ها عنوان کرد و گفت: تحقق و پایبندی قانون و مقررات در دانشگاه‌ها می‌تواند موجب تحقق بندهای منشور حقوق شهروندی در دانشگاه‌ها شود. اگرچه ایجاد فضای امن برای فعالیت‌های دانشجویی و احساس امنیت و آرامش در فضای دانشگاه‌ها از دیگر ضرورت‌های تحقق منشور حقوق شهروندی است</strong><strong>.<</strong>
<strong>معاون فرهنگی و اجتماعی وزارت علوم، به تشریح فعالیت‌ها و تبیین برنامه‌های فرهنگی آتی وزارت علوم پرداخت و اظهار داشت: خوشبختانه فعالیت‌ها و اقدامات قابل توجه و قابل قبولی در عرصه فرهنگی در دانشگاه‌های کشور انجام شده است و ما از تجربه و انباشت فعالیت‌های دوره قبل برای ادامه برنامه‌های فرهنگی و اجتماعی استفاده خواهیم کرد. در واقع زمینه‌ها و بسترهای بسیار مناسبی برای دستیابی به اهداف و سیاست‌های فرهنگی وجود دارد که باید این اقدامات بسط بیشتری پیدا کند</strong><strong>.<</strong>
<strong>وی در ادامه تاکید کرد: هدف اصلی معاونت فرهنگی و اجتماعی وزارت علوم که به نوعی خط و مشی معاونت در حوزه فرهنگی دانشگاه‌ها به شمار می‌رود، این است که معتقدیم دانشگاه‌ها، سرمایه آفرین هستند و خود نیز دارای سرمایه‌هایی هستند که هر چه مورد توجه و حمایت بیشتری قرار بگیرند، می‌توانند در ایجاد فضای با نشاط و شاداب در دانشگاه‌ها کمک کننده باشند و در پرتو این فضا تلاش داریم ماموریت‌های فرهنگی خود را در دانشگاه‌ها پیش ببریم</strong><strong>.<</strong>
<strong>دکتر غفاری اضافه کرد: سرمایه‌های اجتماعی، اخلاقی و انسانی سه وجه اصلی دانشگاه به شمار می‌رود که باید این سرمایه ها در دانشگاه‌ها تقویت شوند، چرا که تقویت آنها نه تنها به دانشگاه نشاط می‌بخشد، بلکه امکان حرکت و فعالیت بیشتر را در این مراکز فراهم خواهد کرد. بنابراین مسئولیت اجتماعی به عنوان رسالت و ماموریت برای دانشگاه‌ها و وزارت علوم تعریف شده است و تلاش ما این است که این وجه در آینده قوت بیشتری داشته باشد</strong><strong>.<</strong>
<strong>معاون فرهنگی و اجتماعی وزیر علوم افزود: مشارکت دانشجویان و مسئولیت گروهی دانشگاه ها در عرصه‌های فرهنگی یک ضرورت به شمار می‌رود و لازم است با ایجاد شرایط و بسترهای لازم امکان مشارکت دانشجویان در فعالیت‌های فرهنگی را افزایش دهیم</strong><strong>.<</strong>
<strong>به گفته وی، یکی از موارد تحقق منشور حقوق شهروندی در دانشگاه‌ها، این است که ما تعامل مناسبی با دستگاه‌های متولی امنیت در کشور داشته باشیم، چرا که با توجه به اینکه در بحث امنیت در دانشگاه، دستگاه‌های دیگری مطرح است، نیاز داریم تعامل با سایر دستگاه های متولی وجود داشته باشد</strong><strong>.<</strong>
<strong>معاون فرهنگی و اجتماعی وزارت علوم اظهار داشت: دانشگاه به عنوان نهاد، وظایف و کارکردهای مشخصی برای خود تعریف کرده است. تحقق این ماموریت‌ها در گرو این است که تعامل و ارتباط بهتری بین مجموعه‌های دانشگاه محقق شود و ضمن اینکه با دستگاه های دیگر ارتباط دو سویه داشته باشند، بنابراین سیاست ما این است که تعامل، گفت و گو و ارتباط با این دستگاه ها در آینده تقویت شوند</strong><strong>.<</strong>
<strong>دکتر غفاری همچنین در پاسخ به پرسش یکی از خبرنگاران حاضر در نشست خبری، بر</strong><strong>"</strong><strong> لزوم حفظ استقلال دانشگاه‌ها</strong><strong>"</strong><strong> تاکید کرد و گفت: یکی از برنامه ها و سیاست های وزارت علوم این است که مسائل دانشگاه‌ها توسط مدیریت خود این مراکز حل و فصل شود تا به استقلال آن‌ها آسیبی وارد نشود؛ از طرف دیگر چارچوب‌ها و آئین نامه‌های مشخصی در عرصه فعالیت‌های دانشگاه‌ها تعریف شده است که اگر در این راستا حرکت شود مشکلی در این مراکز ایجاد نخواهد شد</strong><strong>.<</strong>
<strong>معاون فرهنگی وزارت علوم همچنین در خصوص سند اسلامی کردن دانشگاه‌ها نیز گفت: در واقع آنچه که در حال حاضر در دانشگاه ها برگزار می‌شود چیزی جدا از این سند نیست. درصد بالایی از موارد پیش بینی شده در سند در قالب برنامه‌های مختلف در دانشگاه‌ها اجرا می‌شود</strong><strong>.<</strong>
<strong>دکتر غفاری از برگزاری بیش از ۱۱۵۰ کرسی آزاد اندیشی در دانشگاه‌ها خبر داد و گفت: وزارت علوم به شدت پیگیر برگزاری این کرسی‌ها در دانشگاه‌ها است و دانشگاه‌ها نیز اقبال بسیار خوبی در برگزاری کرسی‌های آزاداندیشی دارند. آئین نامه‌ای نیز در این زمینه وجود دارد که مورد بازبینی قرار گرفته، اما در آینده این برنامه یکی از اولویت‌های وزارت علوم خواهد بود.</strong>
<strong>م.ع ۱۳۶۰/ ع.ع ۱۳۵۷.</strong>