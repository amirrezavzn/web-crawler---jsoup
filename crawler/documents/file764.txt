با سخنرانی معاون پژوهش و فناوری دانشگاه حکیم سبزواری:  سومین همایش سیمان و افق پیش رو افتتاح شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکترعلی اصغر مولوی معاون پژوهش و فناوری دانشگاه حکیم سبزواری در سخنرانی افتتاحیه این مراسم با خوش آمدگویی به استادان و صاحبان صنایع، گفت: هدف از برگزاری این همایش، هم افزایی و ارتباط هرچه بیشتر بین دانشگاه و صنایع است.<
وی با اشاره به اینکه در سال های اخیر ارتباط دانشگاه حکیم سبزواری با صنایع گسترده تر شده است، افزود: طرح های ارتباط با صنعت دانشگاه در چند سال اخیر به بیش از ۸۰ مورد رسیده است.<
دکتر مولوی با تاکید براینکه بحث نیازهای روز صنعت و جامعه یکی از موارد مهم مورد توجه حوزه پژوهش دانشگاه حکیم سبزواری است، عنوان داشت: دراین زمینه نیز فرصت های مطالعاتی صنعتی خارج و داخل کشور را نیز برای پژوهش گرانمان در نظر گرفته ایم.<
وی ادامه داد: فرصت های مطالعاتی ارتباط با صنعت استادان و پژوهش گران دانشگاه در سال گذشته به بیش از ۱۳ مورد رسیده است.<
معاون پژوهش و فناوری دانشگاه حکیم سبزواری در ادامه ضمن تشریح ارتباطات بین المللی دانشگاه، یادآور شد: در شش ماهه نخست امسال ۵۰ عضو هیئت علمی دانشگاه حکیم سبزواری از فرصت های مطالعاتی و تحقیقاتی خارج و داخل کشور استفاده کرده اند که این خود آمار قابل توجهی است
دراین همایش پژوهشگرانی از کشورهای آلمان، چین، کره و اتریش در کنار پژوهشگران و صنعت گران کشورمان به بررسی آخرین یافته ها و پژوهش ها در صنعت سیمان پرداختند.<
ل.س ۱۳۴۲/ ر.ب ۱۳۴۵