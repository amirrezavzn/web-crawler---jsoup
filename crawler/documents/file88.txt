برگزاری نشست بین‌المللی مدیران گروه های زبان عربی در دانشگاه الزهرا(س) - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست دکتر محمد بن سالم المعشنی، مدیر گروه عربی دانشگاه سلطان قابوس عمان، دکتر مصطفی زهدی، استاد دانشگاه اردن و دکتر عمر مقداد الجمنی، استاد دانشگاه تونس، درخصوص اقدامات انجام شده به منظور تقویت و گسترش زبان عربی در دانشگاه‌های خود توضیحاتی ارائه کردند.
همچنین دکتر مصطفی زهدی، مرکز التنال العربی، برنامه‌های آموزشی این مرکز جهت گسترش زبان عربی را معرفی کرد.
در ادامه نشست حاضران در زمینه گسترش زبان عربی و راهکارهای همکاری بیشتر با دانشگاه‌های جهان عرب به بحث و تبادل نظر پرداختند.
در این نشست دکتر جوانی، معاون مدیریت همکاری های علمی بین المللی دانشگاه الزهرا (س)، دکتر رستم پور ملکی، مدیر گروه زبان و ادبیات عرب دانشگاه الزهرا (س)، دکتر بتول مشکین فام، عضو هیئت علمی گروه عربی دانشگاه الزهرا (س)، دکتر میرزایی، رئیس انجمن ایرانی زبان عربی، دکتر فکری، مدیر گروه عربی دانشگاه تهران، دکتر اشکوری مدیر گروه عربی دانشگاه خوارزمی، دکتر آل رضایی مدیر گروه عربی دانشگاه امام صادق (ع)، دکتر علاء نقی زاده استاد مدعو دانشگاه الزهرا (س) و جمعی از استادان گروه های عربی دانشگاه‌های شهر تهران نیز حضور داشتند.
ل.م .۵۴/ ر.ب ۱۳۴۵
&nbsp;