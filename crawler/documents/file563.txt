بررسی زمینه‌های همکاری دانشکده منابع طبیعی دانشگاه یزد و دانشگاه ایگر مجارستان - وزارت علوم، تحقیقات و فناوری
به گزارش اداره کل روابط عمومی وزارت علوم، دراین نشست که دکترکالمن لیپتای رئیس دانشگاه EGER< مجارستان به همراه دکترعباس هنربخش رئیس دانشگاه سمنان و جمعی از اعضای هیئت علمی دانشکده منابع طبیعی حضور داشتند، دکترحمید سودایی زاده رئیس دانشکده ابتدا خلاصه ای از تاریخچه دانشکده منابع طبیعی را ارائه کرد.
وی افزود: همکاری های علمی فی مابین دانشگاه ایگر و دانشکده منابع طبیعی دانشگاه یزد در زمینه‌های منابع طبیعی، محیط زیست و کشاورزی در آینده نزدیک منعقد شود.
دکترکاظم کمالی معاون پژوهشی دانشکده نیز مختصری از وضعیت پژوهشی و طرح های انجام شده ازسوی دانشکده و پژوهشکده مناطق خشک و بیابانی را ارائه کرد.
دکتر کالمن لیپتای با برشمردن زمینه های همکاری بین دو دانشگاه به بحث و تبادل نظر با اعضای هیئت علمی در رابطه با تغییر اقلیم، منابع آب، کشاورزی و گیاهان دارویی پرداخت.
درادامه این نشست از آزمایشگاه ها، هرباریم، گلخانه و سالن پرورش قارچ دانشکده منابع طبیعی بازدید شد.<
ل.س ۴۲/ ر.ب ۴۵