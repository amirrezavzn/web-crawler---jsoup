موفقیت پژوهشگاه مواد و انرژی در چالش طراحی باتری لیتیومی - وزارت علوم، تحقیقات و فناوری
به گزارش روابط عمومی وزارت علوم، در این چالش که از سوی کارگروه صنعت و بازار ستاد توسعه فناوری نانو و با همکاری شرکت توسعه منابع انرژی توان و نیز شبکه باتری نانو ایران (شبنا) برگزار شده و به دنبال راهکارهای عملی برای طراحی و ساخت باتری لیتیومی است، ۲۷ طرح مفهومی از سوی پژوهشگران، فناوران، دانشجویان و اعضای هیئت علمی دانشگاه‌ها و نیز شرکت‌های دانش‌بنیان دریافت شد که 9 تیم برگزیده برای مرحله داوری تخصصی دعوت شدند و در نهایت نیز ۵ تیم برای مرحله دوم چالش مذکور انتخاب شدند<span dir="ltr">. <
این چالش با بهره‌گیری از ظرفیت‌های موجود در دانشگاه‌ها، پژوهشگاه‌ها،؛ شرکت‌های دانش‌بنیان و سایر مراکز تحقیقاتی و پژوهشی کشور، با حمایت و پشتیبانی ستاد توسعه فناوری نانو در غالب یک رقابت نوآورانه با عنوان چالش نوآوری طراحی و ساخت سلول باتری لیتیومی به فراخوان گذاشته شد.
برگزیدگان مرحله نخست، ۴ ماه فرصت خواهند داشت که یک “نمونه آزمایشگاهی” مطابق با طرح اولیه خود بسازند. در پایان این مرحله، نمونه های آزمایشگاهی توسط هیئت داوران ارزیابی خواهد شد.
&nbsp;طرح برگزیده در این مرحله علاوه بر دریافت ۱۰ میلیون تومان جایزه نقدی و تسهیلات تجاری سازی، فرصت همکاری با “شرکت توسعه منابع انرژی توان” به منظور تجاری سازی و توسعه نمونه آزمایشگاهی تا مرحله تولید انبوه و صنعتی را خواهد داشت.
گفتنی است، علاقه‌مندان می‌توانند جهت کسب اطلاعات بیشتر در خصوص جزئیات مراحل چالش به نشانی <span dir="ltr">nanochallenge.ir< مراجعه کنند.س.س1351/ع.ع1357