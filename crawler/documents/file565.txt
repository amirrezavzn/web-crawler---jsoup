سرپرست معاونت فرهنگی و اجتماعی وزارت علوم بر تقویت فضای فرهنگ دینی و انقلابی در دانشگاه‌های کشور تاکید کرد - وزارت علوم، تحقیقات و فناوری
به گزارش اداره کل روابط عمومی وزارت علوم، دکترحسین میرزایی، با اشاره به ارتباط معاونت فرهنگی و اجتماعی وزارت علوم و بسیج دانشجویی طی چند سال گذشته، گفت: ارتباط وزارت علوم با بسیج یک ارتباط اداری نیست. بلکه یک ارتباط و یک نگاه اعتقادی است. ما و بسیج، خود را مکمل یکدیگر می‌دانیم و معتقدیم در کنار یکدیگر می‌توانیم برنامه‌های فرهنگی مناسبی را در دانشگاه‌ها و مراکز آموزش عالی پایه ریزی کنیم.<
سرپرست معاونت فرهنگی و اجتماعی وزارت علوم با اشاره به ایجاد ستاد ملی اربعین دانشگاهیان و برپایی کنگره شهدای دانشجو و نیز قرارگاه مرکزی شهید علم الهدی جهت اردوی راهیان نور افزود: همه اینها در سه سال گذشته اتفاق افتاده است و در این زمینه نگاه ما یک نگاه راهبردی است و در این راستا، با کمک یکدیگر اقدامات مناسب فرهنگی در دانشگاه‌ها انجام شده است.<
&nbsp;
دکتر میرزایی با بیان اینکه دانشگاه محلی است که در آن عقلانیت حاکم است، گفت: عقلانیت و ارزشها‌، دو بال پرواز برای حرکت در دانشگاه هست که باید همزمان از آن بهره برد.<
&nbsp;
وی با اشاره به اینکه همه دانشگاهیان ما، دارای اعتقادات ارزشی و مذهبی هستند و باید زمینه رشد و تعالی آنها را در دانشگاه فراهم کنیم، گفت: وزارت علوم همواره خود را ملزم به حمایت از همه تشکل‌های اسلامی با گرایشهای مختلف فکری و سیاسی می‌داند.<
سرپرست معاونت فرهنگی و اجتماعی وزارت علوم در ادامه با اشاره به اقدامات ستاد اربعین دانشگاهیان، گفت: هدف از تأسیس این ستاد، تسهیل حضور دانشگاهیان در راه‌پیمایی اربعین است.<
&nbsp;
دکتر میرزایی از اعطای وام به دانشجویان متقاضی شرکت در مراسم پیاده‌روی اربعین از سوی صندوق رفاه دانشجویان وزارت علوم خبر داد و گفت: طبق آخرین توافقات این صندوق با ستاد عتبات و عمره دانشگاهیان، به ۳۰ هزار نفر از متقاضیان دانشگاهی، وام اعطا می‌شود.
وی افزود: به دانشجویان مجرد تا سقف یک میلیون تومان و به دانشجویان متأهل تا سقف یک و نیم میلیون تومان برای پرداخت هزینه های شرکت در این مراسم معنوی وام پرداخت می شود. م. ع ۱۳۶۰/‏‬ ا. ب ۱۳۵۱
&nbsp;
&nbsp;