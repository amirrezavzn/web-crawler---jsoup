تیم دانشگاه پیام نور نماینده باشگاه های کاراته کشور در لیگ جهانی کاراته شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل ازروابط عمومی دانشگاه پیام نور، محمد صادق فرجی، رئیس فدراسیون کاراتهدر این خصوص اظهار داشت: با توجه به اینکه کاراته کارها جهت کسب سهمیه المپیک بایستی از این آوردگاه سهمیه کسب کنند، این مسابقات برای ما بسیار مهم تلقی می شود و از طرفی با توجه به اینکه جهت تشویق تیم های حاضر در لیگ برتر بایستی به عنوان نمایندگان کشور در لیگ جهانی شرکت کنند وبا توجه به اینکه تیم دانشگاه پیام نور درسال گذشته قهرمان باشگاه های کشور شده بود، تصمیم گرفتیم تیم کاراته بانوان دانشگاه پیام نور در این مسابقات حضور یابد
دکترنصیرزاده مدیرکل تربیت بدنی دانشگاه پیام نور نیز در این دیدار گفت: امیدواریم بتوانیم در این دوره از مسابقات نماینده شایسته ای برای کشورمان باشیم و در این راستا از هیچ کوششی برای موفقیت در این آوردگاه های مهم دریغ نخواهیم کرد.
س.س ۱۳۵۱/ ر.ب ۱۳۴۵