مراسم تودیع و معارفه سرپرست مرکز آموزش عالی فنی و مهندسی بوئین زهرا برگزار شد - وزارت علوم، تحقیقات و فناوری
به گزارش روابط عمومی وزارت علوم، در ابتدای مراسم حجت الاسلام و المسلمین زرینه امام جمعه شهرستان بویین زهرا ضمن تقدیر از زحمات دکتر انیسه نهایت بیان داشت: از ابتدای کار این مرکز با 48 دانشجو شاهد تلاش‌ها و زحمات بسیاری بوده‌اند تا به امروز که میزبان 3200 دانشجو از سراسر کشور هستم.
وی در پایان سخنان خود برای دکتر محمد حسینی سرپرست جدید مرکز آموزش عالی فنی و مهندسی بوئین زهرا آرزوی توفیق در سمت جدید کرد.
در ادامه حجت الاسلام و المسلمین مرتضوی نماینده مقام معظم رهبری در دانشگاه‌های استان قزوین با بیان جایگاه ویژه تقدیر و تشکر در تمامی عرصه‌های موجود در زندگی و اهمیت حمد و ستایش از یکدیگر اظهار داشت:همه ما امروز در این مکان جمع شده‌ایم تا از انسانی شایسته که برای این مرکز بسیار زحمت کشیده تقدیر و تشکر کرده و این بار مسئولیت را به دکتر محمد حسینی&nbsp; بسپاریم, در نهایت ضمن ارزوی توفیق برای همه ی عزیزان حاضر در جمع با دعایی از کتاب صحیفیه سجادیه با موضوع حمد ستایش پروردگار&nbsp; به سخنان خود پایان بخشید.
دکتر انیسه رئیس سابق مرکز آموزش عالی فنی و مهندسی بویین زهرا در بیانات خود به گزارشی از آغاز کار دانشگاه در سال 90 پرداخت .
وی ضمن تشکر از نماینده سابق مجلس عباس پور، امام جمعه شهرستان و تمامی مسئولان ابراز امیدواری کرد که این میزان از رشد دانشگاه سرعت بیشتری پیدا کرده و انشاالله در سال‌های آینده شاهد باشیم که این مرکز&nbsp; به یک دانشگاه صنعتی معتبر با همت دوستان عزیز تبدیل گشته.
دکتر نائینی رئیس دانشگاه بین المللی امام خمینی(ره) نیز ضمن تشکر و قدردانی از زحمات دکتر انیسه از بدو تشکیل و تاسیس دانشگاه همچنین از همه مدیران شهرستان بوئین زهرا، نماینده مردم در مجلس، فرمانداری شهرستان بوئین زهرا به جهت همراهی و مساعدت شایسته تشکر کرد و با امید به اینکه با همکاری و همدلی با مدیریت جدید این مجموعه به نحو شایسته ادامه پیدا کند برای دکتر محمد حسینی آرزوی موفقیت کرد و بیان داشت: ماموریت محوری از وظایف مراکز آموزشی به خصوص این مرکز است و باید براساس سند چشم انداز توسعه حرکت شود.
وی افزود: توسعه دانشگاه باید از نوع نسل سوم یعنی دانشگاه‌های کارآفرین باشد و باید براساس تقاضا و نیاز بخش‌های مختلف جامعه صورت گیرد.این دانشگاه ضمن حفظ استقلال خود باید نقش مهمی در توسعه و آبادانی منطقه ایفا کند و مجموعه دست‌اندرکاران و مسئولان نسبت به توسعه این دانشگاه اهتمام ویژه‌ای داشته باشند.
در ادامه دکتر محمد حسینی در سخنانی بیان داشت:همت همه دوستان جهت شکل‌گیری این مجموعه قابل تقدیر و تشکر است و بنده باید با تمام تلاش ضمن حفظ زحمات آن‌ها، این مسیر را ادامه دهم و این نوید را دادند که به زودی شاهد تبدیل شدن این مجموعه به مرکز خواهیم بود.
<p>&nbsp;
<p>&nbsp;