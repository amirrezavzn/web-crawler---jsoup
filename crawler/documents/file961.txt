دکتر میرزایی  بر ضرورت تقویت دیپلماسی و تبادلات  فرهنگی و علمی کشورمان تاکید کرد - وزارت علوم، تحقیقات و فناوری
به گزارش اداره کل روابط عمومی وزارت علوم، سرپرست معاونت فرهنگی و اجتماعی و رئیس پژوهشکده مطالعات فرهنگی و اجتماعی وزارت علوم که در رأس هیاتی در شصت و نهمین نمایشگاه بین المللی کتاب فرانکفورت حضور یافته بود، پس از سه روز بازدید از این نمایشگاه و ملاقات با ناشران معتبر بین المللی از کشورهای مختلف جهان، در زمینه مطالعات آموزش عالی و علم و فناوری، گفت: حضور استادان و پژوهشگران ایرانی در رویدادهای علمی و فرهنگی بین المللی و توسعه و گسترش تعاملات علمی به ویژه در حوزه‌های علوم انسانی، ضروری است.
وی شرط بقای علمی درجامعه جهانی را ارائه توانمندی ها، دستاوردها و ظرفیتهای علمی کشورمان به زبانهای رایج جهان اعلام کرد.
سرپرست معاونت فرهنگی و اجتماعی وزارت علوم، نمایشگاه بین المللی کتاب فرانکفورت را به عنوان موقعیتی برای مذاکره و تبادل علمی و فرهنگی جمهوری اسلامی ایران و دیگر کشورهای جهان در قالب کتاب ارزیابی کرد.
<strong>دیدار</strong><strong> با ناشران بین المللی</strong>
دکتر میرزایی و هیات همراه در نمایشگاه بین المللی کتاب فرانکفورت به منظور تقویت و گسترش تبادلات علمی و فرهنگی، دیدارهایی با برخی از ناشران معتبر بین المللی از کشورهای مختلف جهان و مرتبط با حوزه‌های علم، پژوهش و فناوری انجام دادند.
دیدار با خانم رابین باسلی، نمایندگی حقوق کپی رایت (<حق نشر یا تکثیر) مرتبط با کتاب های ایرانی در انتشارات کمبریج، دیداربا آقای کِن ویسوکر، مدیر بخش ویراستاری دانشگاه دوک آمریکا، دیدار با اعضای هیات ناشران دانشگاهی مالزی، دیدار با آقای دکتر استیون کی و خانم اوا وانگ از شبکه ملی زیرساخت دانش چین، دیدار با جرمی روشه از شبکه سراسری کتابها و نشریات علوم اجتماعی فرانسه، دیداربا خانم لارا مینویل از دانشگاه اتاوا، دیدار با آقای تیم موکه از انتشارت کلاوس شوارز آلمان، خانم الیزابت ماسلی، دانشگاه راتجر، دیدار با ناشران ترکیه ای از دانشگاه مرمره، دیدار با آقای بن جیکوب، مدیر بنگاه انتشاراتی اینفوبیس، دیدار با ناتالی بلاچر از انتشارات دانشگاه مک گیل کانادا، دیدار با خانم جنیفر اسخاپر، مدیر انتشارات دانشگاه نبراسکا و کارولینای شمالی، دیدار با انتشارات دانشگاه آکادمیکا صربستان، دیدار با سرویراستار انتشارات رومن و لیتلفیلد اینترنشنال لندن و ملاقات با خانم لین راینر و مدیر انتشارات راینر بخشی از این دیدارها بود.
<strong>محور مذاکرات سرپرست معاونت فرهنگی و اجتماعی وزارت علوم در شصت و نهمین نمایشگاه بین المللی کتاب فرانکفورت</strong>
سرپرست معاونت فرهنگی و اجتماعی وزارت علوم در دیدار با ناشران معتبر بین المللی حاضر در شصت و نهمین نمایشگاه بین المللی کتاب فرانکفورت، در چهار زمینه ترجمه و انتشار کتابها به خصوص کتب حوزه علوم انسانی از زبان فارسی به زبان های دیگر و مبادله کپی رایت، انتشار مشترک کتابهای جدید به صورت تالیف یا ویراستاری، انجام پژوهشهای مشترک در زمینه های تخصصی مرتبط و نیز امکان ایجاد مبادلات مشاوره‌ای تجربی در خصوص ظرفیت های متقابل طرفین، گفت‌گو و بر تقویت و گسترش همکاری های علمی بین المللی تاکید کرد.
<strong>معرفی نمایشگاه بین المللی کتاب فرانکفورت</strong>
نمایشگاه بین‌المللی کتاب فرانکفورت از لحاظ تعداد ناشران و بازدیدکنندگان، یکی از بزرگترین نمایشگاه‌های کتاب دنیا محسوب می شود.
این نمایشگاه در اواسط اکتبر هر سال درمحل «نمایشگاه تجارت فرانکفورت» در آلمان برگزار می‌شود و همه ساله نویسندگان و نمایندگان عرصهٔ‌های نشر از سراسر جهان به منظور مذاکره و تعامل جهت دست یافتن به حقوق نشر در آن شرکت می کنند.
از ایران نیز هیاتی به سرپرستی دکتر حسین میرزایی، سرپرست معاونت فرهنگی و اجتماعی وزارت علوم و رئیس پژوهشکده مطالعات فرهنگی و اجتماعی این وزارت در این نمایشگاه شرکت کرد.
م. ع ۱۳۶۰/‏ ا. ب ۱۳۵۱
&nbsp;
&nbsp;