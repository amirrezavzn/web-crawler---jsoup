گشایش خانه طبیعت استان گلستان توسط دانشگاه علوم کشاورزی و منابع طبیعی گرگان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه علوم کشاورزی و منابع طبیعی گرگان، دکتر علی نجفی نژاد رئیس دانشگاه در این مراسم ضمن تشکر از همکاری های شهرداری گرگان برای در اختیار قرار دادن این فضا به دانشگاه گفت: یکی از مهم ترین برنامه های وزارت علوم در دولت تدبیر و امید، استفاده از ظرفیت دانشگاه ها برای رفع نیازهای جامعه است.<
دکتر نجفی نژاد افزود: در حال حاضر موضوع دانشگاه نسل سوم و کارآفرین طی یک برنامه راهبردی که در وزارت علوم به تصویب رسیده است به همه دانشگاه های کشور ابلاغ شده و خوشبختانه دانشگاه علوم کشاورزی و منابع طبیعی گرگان به عنوان یکی از پیشرو ترین دانشگاه ها در کشور توانست برنامه راهبردی و سند دانشگاه کارآفرین را تنظیم و تدوین کند.
وی بیان کرد: از سال ۹۲، مرکز رشد در این دانشگاه را افتتاح کردیم که طی این چند سال، ۵ شرکت دانش بنیان و بیش از ۶۰ شرکت نوبنیان در آن فعالیت علمی و اجرایی انجام می دهند، همچنین مرکز کارآفرینی و کلینیک مادر تخصصی دانشگاه به عنوان پل ارتباطی با کارآفرینان و جامعه متخصص در این دانشگاه راه اندازی شده است.<
وی درباره خانه طبیعت گفت: این مرکز با هدف ایجاد درگاه ارتباط دانشگاهیان متخصص با عامه مردم و مسئولین راه اندازی شد تا بتوانیم از طریق این خانه و ایجاد ارتباط تنگاتنگ با بدنه جامعه با زبان عامه پسند موضوعات محیط زیست و دوستی با طبیعت در قالب برنامه های ترویجی، کلاس های آموزشی، جشنواره ها ارائه کند.
وی تصریح کرد: امسال در دانشگاه علوم کشاورزی و منابع طبیعی گرگان، بیش از ۱۲۰ متخصص خارجی در قالب برنامه های بین المللی برگزار شد، همچنین ۳ گروه متخصص از کشورهای آلمان، چین و قبرس برای همکاری های مشترک با این دانشگاه، پیشنهاداتی ارائه دادند.<
رئیس دانشگاه تاکید کرد: در حال حاضر در حال مذاکره با یک کشور خارجی جهت راه اندازی مرکز تحقیقاتی مشترک هستیم که اگر این موضوع عملیاتی شود، این مرکز به عنوان اولین مرکز تحقیقاتی مشترک با یک کشور خارجی در استان گلستان خواهد بود.<
وی در پایان درباره مباحثی همچون مدیریت منابع آب، تفکیک زباله، جلوگیری از مصرف بی رویه پلاستیک پیشنهاداتی را ارائه و اعلام کرد: دانشگاه علوم کشاورزی و منابع طبیعی گرگان آمادگی دارد با دراختیار قرار دادن منابع و نیروی انسانی متخصص در رفع این مشکلات به مدیران و سازمان های استان گلستان کمک کند.
س.س ۱۳۵۱/ ر.ب ۱۳۴۵
<p>&nbsp;