مقاله دوعضو هیئت علمی دانشگاه تحصیلات تکمیلی صنعتی و فناوری پیشرفته به عنوان مقاله منتخب در سمینار بین المللی پرینت سه بعدی ارائه شد - وزارت علوم، تحقیقات و فناوری
به گزارش اداره کل روابط عمومی وزارت علوم، مقاله "بررسی تولید پاشش مذاب طی فرآیند ذوب انتخابی توسط لیزر" ( An Investigation into Spatter Creation during Selective Laser Melting)< از همکاری پژوهشی اعضای هیئت علمی دانشگاه تحصیلات تکمیلی صنعتی و فناوری پیشرفته با دانشگاه‌های "ویرجینیا تک" (Virginia Tech)< و دانشگاه "میشیگان" (University of Michigan)< استخراج شده است.<
دکترمحمدرضا کارآموز درخصوص این پژوهش گفت: روش تولید افزودنی، که گاهی از آن با عنوان پرینت سه‌بعدی یاد می‌شود، یک روش قدرتمند جهت تولید قطعات پیچیده است.<
وی افزود: امروزه از بین روش‌های تولید افزودنی، روش ذوب انتخابی توسط لیزر، به دلیل توانایی تولید قطعات فلزی با خواص مکانیکی مناسب، به شدت مورد توجه محققان قرارگرفته است.<
دکترکارآموز راوری گفت: دراین فرآیند ابتدا یک مدل رایانه ای از قطعه‌ای تهیه می شود که قراراست تولید شود. s< پس این مدل به لایه‌هایی در جهت ارتفاع تقسیم می‌شود و در ادامه لایه ای از پودر روی بستر ساخت توزیع شده و طرح لایه‌های جسم با استفاده از لیزر بر روی آن ذوب می‌شودد.<
وی خاطرنشان کرد: این فرآیند تا جایی تکرار می‌شود که نمونه نهایی تولید گردد.<
دکترکارآموز راوری توضیح داد: هنگامی که لیزر، روی پودر حرکت می‌کند، برخی از پودرهای مذاب به اطراف پخش شده و روی سطح قطعه یا پودر خام قرار می‌گیرند و این پدیده سبب می‌شود استحکام قطعه نهایی، به دلیل وجود تمرکز تنش در محل این آسیب‌ها به شدت کاهش یابد.<
وی افزود: با این شرایط، پیش‌بینی موقعیت مذاب پاشیده شده به اطراف و ارائه راه حلی برای جلوگیری از افتادن آن روی بستر ساخت از اهمیت ویژه‌ای برخوردار است.<
عضو هیئت علمی دانشگاه تحصیلات تکمیلی صنعتی و فناوری پیشرفته گفت: پژوهش صورت گرفته، با استفاده از پردازش تصاویر دیجیتال، که از فرآیند ساخت یک قطعه تهیه می‌شوند، موقعیت و اندازه پاشش‌های به وجود آمده حین فرآیند ذوب انتخابی توسط لیزر مورد ارزیابی قرار گرفتند.<
وی هدف نهایی از این پروژه را کنترل پارامترهای ساخت، اعم از توان لیزر، سرعت حرکت لیزر، اندازه پودر مورد استفاده و نرخ جریان گاز خنثی عنوان کرد به گونه‌ای که به توان میزان آسیب‌های ایجاد شده به واسطه پاشش مذاب را به حداقل رساند.<
ل.س ۱۳۴۲/ ب.ر ۱۳۴۵