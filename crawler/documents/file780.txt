همکاری دانشگاه خوارزمی با شورای اسلامی شهر کرج آغاز شد - وزارت علوم، تحقیقات و فناوری
به گزارش روابط عمومی وزارت علوم، ابتدا رئیس دانشگاه خوارزمی ضمن معرفی و بیان توانمندی‌های ارزنده‌ این دانشگاه بر اشتیاق و اراده‌ جدی برای همکاری با جامعه و رفع مشکلات مردم تاکید کرد و همچنین خواستار کمک شورای شهر برای رفع مشکلات دانشگاه شد.
سپس دکتر نبیونی و دیگر اعضا و روسای کمیسیون‌های شورای شهر، ابراز خرسندی کردند که دانشگاه به مسائل و مشکلات جامعه حساسیت نشان می‌دهد و بر تعامل سازنده بین شورا و دانشگاه تاکید کردند.&nbsp;
همچنین پیشنهاد شد برای تغییر و بهبود فضای فرهنگی اطراف دانشگاه و ارتباط بهتر و بیشتر دانشگاه و جامعه، با همکاری شورا و شهرداری کرج، فرهنگسرا و مجتمع عظیم فرهنگی، هنری و ورزشی در پردیس کرج دانشگاه خوارزمی ایجاد شود تا هم دانشجویان و هم مردم کرج از آن بهره‌مند شوند و فضای اطراف دانشگاه، مناسب شان و منزلت آن شود.