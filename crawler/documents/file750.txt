پیام رئیس دانشگاه کشاورزی و منابع طبیعی رامین خوزستان به مناسبت یوم‌الله ۱۳ آبان - وزارت علوم، تحقیقات و فناوری
به گزارش اداره کل روابط عمومی وزارت علوم، متن این پیام به شرح ذیل است:
نگاهی از سر تأمل به روزهای مهم تاریخ معاصر ایران، به ویژه اتفاقاتی که از سال ۱۳۴۲ سیر سقوط یک رژیم مستبد و روند پیروزی، تثبیت و تداوم یک نظام مبتنی بر اراده مردم را تسریع بخشید، نشان می‌دهد که در میان همه روز‌ها، ۱۳ آبان به تمام معنا یوم‌الله است. روز ملی مبارزه با استکبار جهانی، فرصت مناسبی است تا ضمن واکاوی عمیق پرونده استعمارستیزی مردم ایران، از سطحی‌نگری بپرهیزیم و مکررات فراوان تاریخ را آیینه عبرت بدانیم که چگونه استعمارگران با سیاست‌های شوم هنوز به تلاش مذبوحانه خود برای زورگویی و استعمار ایران اسلامی ادامه می‌دهند.
اینک در آستانه فرارسیدن سیزدهم آبان ماه، ضمن گرامی‌داشت این روز و ادای احترام به ارواح طیبه شهدای دانشجوی پیرو خط امام و شهدای دانش‌آموز، از تمامی فرهیختگان دانشگاهی دعوت می‌نمایم همگام با سایر آحاد مردم در راهپیمایی ضد استکباری ۱۳ آبان شرکت کرده و با سرلوحه قرار دادن رهنمودهای رهبر معظم انقلاب اسلامی (مدظله العالی) حمایت همه جانبه خود را از تدابیر دولت جمهوری اسلامی ایران در برابر هرگونه تحریم و تهدید دشمن ابراز دارند.
س.س ۱۳۵۱/ ر.ب ۱۳۴۵