دومین مسابقه ملى ایده بازار دریایى توسط مرکز رشد واحدهای فناور نوشهر برگزار می شود - وزارت علوم، تحقیقات و فناوری
به گزارش اداره کل روابط عمومی وزارت علوم، مجید یوسفی دبیر دومین دوره مسابقات ملی ایده بازار دریایی گفت: مسابقات ایده پردازی در سراسر دنیا، به منظور گردآوری و تسریع ورود ایده‌ها به بازار تولید محصولات، با موضوعات مختلف شکل‌گرفته‌اند تا جریان تبدیل ایده به پدیده و در نهایت ورود به بازار را تسهیل و تسریع کنند از این‌ رو دومین دوره این مسابقات توسط دبیرخانه مرکز رشد نوشهر و با اعمال تغییراتی در راستای کاربردی کردن ایده‌ها و حمایت بیشتر از تجاری‌سازی آن‌ها، توسط ستاد توسعه فناوری و صنایع دانش‌بنیان دریایی معاونت علمی و فناوری ریاست جمهوری با همکاری پارک علم و فناوری مازندران و دانشگاه علوم دریایی امام خمینی (ره) نوشهر در سومین جشنواره ملی دریا مسیر پیشرفت برگزار خواهد شد.<
دبیر دومین دوره مسابقه ملی ایده بازار دریایی بابیان اینکه این مسابقه در راستای تجاری‌سازی و کاربردی کردن ایده‌ها برنامه‌ریزی‌شده است گفت: مسابقه ایده بازار دریایی در راستای شناسایی افراد دارای ایده‌های خلاقانه و نوآورانه در حوزه دریایی و تلاش برای حمایت از تجاری‌سازی در دو بخش دانشجویی و دانش‌آموزی برگزار می‌شود و این برای اولین بار است که بخش دانش‌آموزی به جشنواره و رقابت ایده بازار اضافه می‌شود.<
س.س ۱۳۵۱/ ر.ب ۱۳۴۵