پیش بینی ۴۰ هزار میلیارد ریال تسهیلات برای تجهیزآزمایشگاه ها و مراکز پژوهشی دانشگاه ها در سال آینده - وزارت علوم، تحقیقات و فناوری
‌‌
به گزارش اداره کل روابط عمومی وزارت علوم به نقل از ایرنا، دکتر حسین عسگریان ابیانه درجمع اعضای هیات علمی و نماینده کارمندان دانشگاه گنبدکاووس با اعلام این خبرگفت: در صورت تصویب این بودجه در قالب تسهیلات با دو سال توقف در باز پرداخت، تجهیزات فعلی آزمایشگاه ها و مراکز پژوهشی دانشگاه ها نوسازی می شود.
وی با فرسوده دانستن بخش قابل توجهی از تجهیزات فعلی آزمایشگاه ها و مراکز پژوهشی دانشگاه ها، تصریح کرد: آزمایشگاه های دانشگاه ها و مراکز پژوهشی به این تسهیلات شدیداً نیاز دارند.
دکتر عسگریان افزود: اگر قرار است به سمت دانشگاه های نسل ۳ و ۴ گام برداریم و اهداف برنامه ششم توسعه کشور و نیز سند چشم انداز ۱۴۰۴ مبنی بر قرار گرفتن ایران در جایگاه نخست توسعه علمی منطقه محقق شود، لازم است که بودجه های پیش بینی شده تصویب و تخصیص یابد.
معاون اداری، مالی و مدیریت منابع وزارت علوم، تحقیقات و فناوری در بخش دیگری از سخنان خود از وجود حدود ده ها طرح عمرانی با پیشرفت بالای ۷۰ درصد در دانشگاه های کشور خبر داد و گفت: اعتبار و تخصیص مورد نیاز تکمیل این طرح ها در دست پیگیری است.
دکتر عسگریان ابیانه افزود: علاوه بر این از مشارکت خیرین و درآمدهای اختصاصی دانشگاه ها نیز برای تکمیل طرح های عمرانی، آموزشی، پژوهشی و خوابگاهی استفاده می شود.
وی افزود: در صورتی که دانشگاه ها ۵۰ درصد هزینه اجرای طرح های عمرانی آموزش، پژوهشی و خوابگاه ها را از ظرفیت خیرین یا درآمد اختصاصی دانشگاه ها اختصاص داده و اجرا کنند ۵۰ در صد باقیمانده نیز در حد اعتبارات توسط وزارت علوم تامین می شود.
دکتر عسگریان ابیانه همچنین به بدهی چند هزار میلیارد ریالی دانشگاه ها به پیمانکاران اشاره کرد و افزود: با رایزنی های انجام شده با سازمان برنامه و بودجه بخشی از این بدهی تخصیص می یابد که ان شا الله پس از نهایی شدن در اختیار دانشگاه ها گذاشته می شود.
دراین جلسه رئیس دانشگاه گنبدکاووس، معاونان و برخی اعضای هیات علمی و نماینده کارمندان نیز به بیان گزارشی از وضعیت دانشگاه و نقطه نظرات خود پرداختند.
سفر معاون وزیر علوم به همراه دکتر سیامک خادمی سرپرست دفتر نظارت بر طرح های عمرانی این وزارتخانه به دانشگاه گنبدکاووس با هدف بازدید از طرح های عمرانی این دانشگاه و افتتاح مجتمع کلاس های آموزشی آن صورت گرفته بود.
&nbsp;مرکز تخصصی «آپا» دردانشگاه تحصیلات تکمیلی صنعتی و پیشرفته کرمان به بهره برداری رسید - وزارت علوم، تحقیقات و فناوری
به گزارش اداره کل روابط عمومی وزارت علوم، مرکز جدید آگاهی‌رسانی پشتیبانی و امداد رایانه‌ای «آپا» دانشگاه تحصیلات تکمیلی صنعتی و فناوری پیشرفته کرمان با حضور مدیرکل پدافند غیرعامل استانداری، مدیرکل فناوری و اطلاعات و ارتباطات استان و مسئولان دانشگاه گشایش یافت.<
دکترمسعود ترکزاده ماهانی رئیس پژوهشگاه علوم و تکنولوژی پیشرفته و علوم محیطی وابسته به دانشگاه تحصیلات تکمیلی صنعتی و فناوری پیشرفته درباره فعالیت این مرکز گفت: این مرکز با بودجه بالغ بر ۱۱ میلیارد ریال آغاز به فعالیت کرده است و تاکنون بالغ بر ۳۰ درصد از سازمان‌ها و دستگاه‌های اجرایی استان در زمینه تست نفوذ و تحلیل‌های امنیتی توسط این مرکز مورد ارزیابی قرارگرفتند.<
وی با اشاره به برگزاری چند همایش در ارتباط با حوزه امنیت شامل جرائم رایانه‌ای و مقابله با آنها، شناخت باج افزارها و راه‌های مقابله با آن‌ها و شبکه اجتماعی بومی اضافه کرد: ارائه دوره‌های آموزشی و کاربردی و کارگاه‌های آموزشی و علمی در حوزه امنیت نیز از خدمات این مرکز است که تاکنون چند دوره و کارگاه دراین زمینه ارائه کرده است.<
همچنین دکترحمیدرضا ناجی رئیس مرکز "آپا" دانشگاه تحصیلات تکمیلی صنعتی و فناوری پیشرفته مدیریت یکپارچه و ایجاد هماهنگی در واکنش به تهدیدات امنیتی در فضای سایبری و مدیریت زمان و منابع در مقابل موثر با تهدیدات امنیتی در حوزه سرویس‌ها و شبکه‌ها از اهداف اصلی راه‌اندازی این مرکز اعلام کرد.<
در آیین بهره برداری از مرکز"آپا" لوح تقدیر پیمان سلاجقه مدیرکل پدافند غیرعامل به دکتر حمیدرضا ناجی اهدا شد.<
ل.س ۱۳۴۲/ ر.ب ۱۳۴۵