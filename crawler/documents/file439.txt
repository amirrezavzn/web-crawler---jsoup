راه‌ اندازی سامانه یکپارچه کتابخانه در دانشگاه جامع علمی­کاربردی - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر بزرگ حداد، با اعلام این خبر گفت: به زودی کلیه مراکز آموزشی و واحدهای ستادی از طریق این سامانه قابلیت بارگذاری منابع اطلاعات خود از جمله کتب، نشریات، گزارش‌های فنی، پایان‌نامه‌ها، اسناد و مدارک علمی را خواهند داشت.
وی افزود: با توجه به گستردگی جغرافیایی مراکز آموزش علمی‌کاربردی، ضروری بود تا با ایجاد شبکه سراسری کتابخانه‌های مراکز، جهت حفظ و نگهداری از منابع موجود در مراکز علمی‌کاربردی، ایجاد بانک اطلاعات مربوط به کتاب‌های مراکز، بهره‌برداری سراسری دانشجویان در نقاط مختلف کشور از منابع و دسترسی به اطلاعات موجود کتابخانه‌های مراکز به صورت الکترونیکی، برنامه‌ریزی شود.
معاون پژوهش و فناوری دانشگاه جامع علمی کاربردی خاطرنشان کرد: امکان امانت‌دهی و رزرو آنلاین، انتشار منابع فیزیکی و دیجیتالی و مدیریت اسناد از دیگر قابلیت‌های این سامانه است.
دکتر بزرگ‌حداد تصریح کرد: همه مراکز در یک فرآیند زمان‌بندی شده به این سامانه تجهیز خواهند شد و امید است با راه‌اندازی این سامانه امکان به اشتراک‌گذاری منابع اطلاعاتی و آموزشی دانشگاه فراهم شود.
ل. م. ۱۳۵۴/ ع.ع ۱۳۵۷
<p>&nbsp;
<p dir="ltr">&nbsp;
&nbsp;