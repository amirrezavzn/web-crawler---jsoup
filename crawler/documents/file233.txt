رئیس دانشگاه مازندران مسئول تشکیل اتاق فکر توسعه و تعالی استان مازندران شد - وزارت علوم، تحقیقات و فناوری
به گزارش اداره کل روابط عمومی وزارت علوم، به نقل از دانشگاه مازندران، استاندار مازندران در این ابلاغ برتشکیل اتاق فکر استان با بهره گیری از ظرفیت بزرگان و نخبگان مذهبی، علمی، سیاسی، فرهنگی، اقتصادی، نمایندگان مردم مازندران در مجلس شورای اسلامی، استانداران و نمایندگان ادوار، جوانان و بانوان نخبه استان، تشکل های بخش خصوصی مسوولان دولتی و سایر ظرفیت ها و استعدادها تصریح و اظهار امیدواری کرد: این اتاق نسبت به شناسایی مسایل اصلی استان با ارایه راه حل هایی که بتواند بصورت درون زا، برون رفت استان از شرایط کنونی را محقّق نموده و در ادامه مطالعات همراه با آینده پژوهی، نقشه راه توسعه و تعالی استان را با هدف ارتقا تراز استان جهت نقش آفرینی در عرصه ملّی و بین المللی گردد را تدوین و ارایه نماید.<
مهندس اسلامی در نشست هم اندیشی راه اندازی اتاق فکر استان، با اشاره به اینکه سپردن ماموریت تشکیل اتاق فکر به دانشگاه مازندران به عنوان یک ظرفیت علمی است و خروجی مشورت ها به عنوان خرد جمعی باید مورد پذیرش و پشتیبانی همه باشد، گفت: در این راستا به دنبال اقناع خرد جمعی به منظور تحقق توسعه متوازن و پایدار و آینده پژوهی استان بر اساس استعداد و ظرفیت سرزمینی و جمعیتی است.<
در این نشست استاندار مازندران حکم مسوولیت راه اندازی اتاق فکر توسعه و تعالی مازندران را به دکتر سیدخلاق میر نیا رییس دانشگاه مازندران اهدا نمود.<
همچنین دکتر سیدخلاق میرنیا، رییس دانشگاه مازندران و مسئول اتاق فکر استان طی سخنانی از توجه و اعتماد استاندار به دانشگاه در ترسیم مسیر توسعه ای آینده استان قدردانی نمود و خاطر نشان ساخت: کارهای استان موقعی به سرانجام نیک می رسد که دانش محور و دانش مبنا باشد و امیدوارم اعتماد به فرهیختگان استان از سوی مقام عالی دولت در مازندران منشا خیر باشد. م.ع ۱۳۶۰