آیین گرامیداشت هفتۀ پژوهش  برگزار می شود - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از معاونت پژوهشی دانشگاه علامه طباطبائی، در این آیین که با حضور دکتر حسین سلیمی، رئیس و اعضای هیئت علمی دانشگاه برگزار می شود، از پژوهشگران برتر دانشگاه تجلیل می شود.
آیین گرامیداشت هفته پژوهش به عنوان حسن ختام برنامه های متنوع دانشگاه علامه طباطبائی به شمار می رود. این برنامه ها در سطح دانشکده‌های این دانشگاه و در قالب های مختلفی همچون نشست‌های تخصصی، سخنرانی، کارگاه‌های آموزشی و همایش‌های مختلف در هفته پژوهش و فناوری از ۲۱ تا ۲۷ آذرماه همزمان با دانشگاه های سراسر کشور برگزار شد.
آیین گشایش هفته پژوهش و فناوری سال ۱۳۹۶ با شعار "پژوهش تقاضا محور و تجاری سازی فناوری؛ زیربنای تولید و اشتغال" و با حضور دکتر منصور غلامی وزیر علوم، تحقیقات و فناوری، دکتر سورنا ستاری، معاون علمی و فناوری ریاست جمهوری، معاونان و مدیران ارشد وزارت علوم، برخی از روسای دانشگاه‌ها، پژوهشگاه‌ها، پارک‌های علم و فناوری و مراکز رشد کشور، پژوهشگران و صاحبان ایده در محل نمایشگاه های بین المللی تهران از ۲۲ آذرماه آغاز به کار کرد.
برگزاری هجدهمین نمایشگاه دستاوردهای پژوهشی فناوری و فن بازار از مهم‌ترین محورهای هفته پژوهش و فناوری امسال بود که با شرکت گسترده شرکت‌های دانش‌بنیان، پارک‌های علم و فناوری، مراکز رشد و شرکت‌های ایده‌پرداز و خلاق و ارائه محصولات جدید و فناور در محل نمایشگاه دائمی تهران تا ۲۶ آذرماه برگزار شد.
ع.ع ۱۳۵۷.