دکتر عباسی شوازی به عضویت شورای اتحادیه بین المللی مطالعات جمعیت برگزیده شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از انجمن جمعیت شناسی ایران، دکترعباسی شوازی استاد گروه جمعیت شناسی دانشگاه تهران است و در حال حاضر ریاست موسسه ملی مطالعات جمعیتی ونیزریاست انجمن جمعیت شناسی ایران رابر عهده دارد.
وی همچنین عضو مشاوران علمی-بین المللی موسسه مطالعات جمعیتی آسیا در دانشگاه شانگهای چین است.<
دکتر عباسی شوازی یکی از بنیانگذاران انجمن جمعیت شناسی آسیا است و طی دو دوره در سال های ۲۰۰۹ الی ۲۰۱۲ به عنوان نایب رئیس و رئیس انجمن جمعیت شناسی آسیا برگزیده شد.<
وی از سال ۱۹۹۷ میلادی عضو اتحادیه بین المللی مطالعات جمعیتی بوده و در دوره ۲۰۱۰ الی ۲۰۱۴ ریاست کمیته علمی "جمعیت شناسی پناهندگان" این اتحادیه را عهده دار بوده است.
اتحادیه بین المللی مطالعات جمعیت (IUSSP)< از سال ۱۹۲۸ به منظور گسترش مطالعات علمی جمعیت شناسی در عرصه المللی تاسیس شد و طی ۹۰ سال گذشته نقش ارزشمندی در شناخت مسائل جمعیتی و تدوین و ارزیابی سیاست ها و برنامه های جمعیتی داشته است.
دبیر خانه IUSSP< در شهر پاریس فرانسه مستقر است و در حال حاضر بیش از ۱۶۰۰ متخصص جمعیت شناسی از ۱۲۱ کشور جهان در این اتحادیه عضویت دارند.<
در هر دوره انتخاباتی در راستای تقویت علم جمعیت شناسی، اتحادیه، کمیته های تخصصی با حضور صاحبنظران جمعیت شناسی تشکیل می دهد تا در مورد موضوعات نوظهور جمعیتی، کارگاه های آموزشی و سمینارهای تخصصی در کشورها و مناطق مختلف جهان برگزار کنند.
هیئت مدیره اتحادیه بین المللی مطالعات جمعیت افزون بر رئیس، نایب رئیس و دبیر کل، دارای یک شورای نه نفره است و هر چهار سال یک بار کمیته تخصصی انتخابات اتحادیه، جمعیت شناسان برجسته و مشهور بین المللی را شناسائی و تعدادی را برای انتخابات هر دوره نامزد می کند.
ر.ب ۱۳۴۵/ ع.ع ۱۳۵۷