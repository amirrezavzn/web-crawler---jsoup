پیام رئیس دانشگاه جیرفت به مناسبت فرا رسیدن سال تحصیلی جدید - وزارت علوم، تحقیقات و فناوری
به گزارش روابط عمومی وزارت علوم، در متن این پیام آمده است:
بار دیگر شمیم خوش ماه پر طراوت مهر به مشام می رسد، همان‌گونه که فروردین نویدبخش حیات مجدد طبیعت است، مهر یادآور شور، شعف، جوشش و کوشش جویندگان دانش و پرورندگان بینش است، لذا آغـاز سـال تحصیلی، بهار آموزش و پژوهش را به استادان، پژوهشگران، فناوران، مدیران و کارکنان خـدوم و خستگی‌ناپذیر و دانشجویان سرافراز و گرامی به خصوص دانشجویان جدید تبریک می‌گویم.
تقارن سال تحصیلی&nbsp; جدید با هفته دفاع مقدس و ماه محرم تبلور پیام تعهد، تخصص، مقاومت و آزادگی است که همه دانشگاهیان این مرز پرگهر با آن آشناهستند.
نقش و منزلت تاریخی دانشمندان مسلمان و ایرانیان در پیشرفت علوم در جامعه علمی جهانی بر کسی پوشیده نیست و امروز رشد و ارتقای مستمر جایگاه علمی ایران اسلامی تائیدی دوباره و نمادی از پویایی و شکوفایی علمی ایران عزیز در عرصه های بین المللی است. بدون تردید جایگاه اندیشمندان، دانش پژوهان و سرمایه‌های اصیل و گران‌بهای اجتماعی در اخلاقیات دنیای کنونی و نیز در اقتصاد مبتنی بر دانایی، به همراه نوآوری و اندیشه‌های پاک و پویا رقم می‌خورد و منابع انسانی عوامل بی‌بدیل در شاخص‌های اصلی توسعه پایدار و همه جانبه به شمار می‌آیند.
جامعه علمی و دانشگاهی کشـور و به تبع آن جنوب استان کرمان بر پایه آموزه‌های اسلام سعـی می نماید با اتکا به حمایت های بی دریغ مقام معظم رهبری از برنامه های کیفی سازی و توسعه هدفمند آموزش عالی، ضمـن تحقق بخشیدن به دانشگاه های نسـل سـوم و کـارآفرین، بـر پایه برنامه های کـلان به تربیت دانشجویان توانمند، با انگیزه و برخوردار از اخلاق نیکو مبادرت داشته و همزمان با افزایش همکاری های علمی بین‌المللی، افق‌های جدید و روشنی را در رسیدن به برنامه ها چشم انداز باز ترسیم کند.
امروز رهنمودها و حمایت های مقام معظم رهبری و محیط مساعدی که با همت و تلاش صاحب نظران حوزه علم و فناوری، با اتکا به حمایت های بی دریغ دولت تدبیر و امید و فضای بین‌المللی به وجود آمده است، مسئولیت مضاعفی را متوجه دانشگاهیان می‌سازد.
در چنین فضای پرنشاطی است که می توان از اعضای هیئت علمی انتظار داشت که با تجهیز خود به آخرین دستاوردهای علمی، پژوهشی و فناوری، آماده پاسخگویی به دانشجویان پرسشگر، خلاق و توانمند باشند و با یاری آنان ضمن حل مسائل و مشکلات کشور، در راستای توسعه علمی و همه جانبه گام بردارند.
از دانشجویان عزیز نیز انتظار می‌رود با غنیمت شمردن اوقات گرانقدر جوانی و با تلاش و همت مثال‌زدنی، دین خود را به ملت بزرگوار و نظام جمهوری اسلامی ایران ادا کنند.
جامعه دانشگاهی جنوب کرمان بویژه دانشگاهیان دانشگاه جیرفت خود را متعهد می داند که از هیچ تلاشی برای رفع مشکلات دانشجویان و دانشگاهیان دریغ نورزند.
در پایان امیدوارم در سال تحصیلی جدید همه دانشگاهیان با اکسیر دانایی و توانایی مرزهای علم و دانش و پژوهش را در نوردیم و با پیوند علم و ایمان و پیروی از راه روشن سیدالشهدای امام حسین (ع) و شهیدان گرانقدر دفاع مقدس، قله‌های رفیع بهروزی، پیروزی و کامیابی را فتح کنیم و ایران همیشه جاویدان را با تلاش، کوشش و همت خود سرافراز و سربلند سازیم.
ل. م.&nbsp; 54/ ر. ب. 48