سهم ایران از تولید مقالات پر استناد و یک درصد برتر دنیا، ۲/۴درصد است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر وحید احمدی در نشست علمی مسئولان ارشد ناجا با نمایندگان برخی از دانشگاه های کشوردرمحل معاونت فناوری اطلاعات و ارتباطات ناجا، با تبریک هفته نیروی انتظامی به فرماندهان و کارکنان نیروی انتظامی اظهار داشت: ایران در زمینه تولید علم در سطح دنیا، دارای رتبه ۱۶ در سال ۲۰۱۶ بوده است.<
وی با بیان اینکه امنیت مطلوب امروز را مرهون سعی و تلاش سبزپوشان نیروی انتظامی و سایر نهادهای امنیتی هستیم، گفت: امروز نه تنها رکود علمی در کشور نداریم، بلکه شاهد ظرفیت غنی علمی هستیم و باید از این ظرفیت در توسعه امنیت بهره برداری کنیم.<
دکتر احمدی در ادامه گفت: در حوزه فناوری نیز وجود ۴۲ پارک علم و فناوری و ۴۴۰۰ شرکت مستقر در این پارک ها، ۱۸۰ مرکز رشد علم و فناوری و ۳۰۰۰ شرکت دانش بنیان و ۴۴۰۰ واحد فناوری، خود پشتوانه ای بسیار قوی برای تأمین نیازهای فناوری در حوزه نظامی و انتظامی است.<
معاون پژوهش و فناوری وزارت علوم گفت: در دنیای فعلی که برخی معادلات تغییر کرده است، ما نظام حکمرانی مدرن را در دنیا شاهد هستیم و از ویژگی های این نظام حکمرانی مدرن، نبود مرز در شاخه های مختلف اقتصادی، اجتماعی، فرهنگی است.<
وی به توسعه علم و فناوری اشاره کرد و افزود: توسعه فناوری در کنار فواید و آثار مثبت مترتب برآن، می تواند مشکلات و سوءاستفاده هایی را نیز در خصوص استفاده ونیز سوء کاربرد آن در حوزه نظم اجتماعی پدید آورد که مقابله با این سوء کاربردها، از مسیر توسعه علم و فناوری های مرتبط می گذرد.<
معاون پژوهش و فناوری وزارت علوم گفت: در کنار نقش علم و فناوری در حوزه امنیت اجتماعی، قطعاً بهره گیری مجریان و دست اندرکاران برقراری نظم اجتماعی به علم روز دنیا و نیز تجهیزآنان به فناوری های پیشرفته از ملزومات توفیق در این حوزه محسوب می شود.<
وی افزود: هرقدر مجریان این حوزه از توان علمی بالاتر و از فناوری های پیشرفته ای برخوردار باشند، توفیق بیشتری در کاهش جرائم و بزه و برقراری امنیت اجتماعی خواهند داشت.<
وی خاطر نشان کرد: پیرو تغییرات جهانی، تأمین نظم و امنیت نیز نیازمند بهره مندی از فناوری های روز دنیا است و بهره مندی از تجهیزات نوین، نیازمند پشتوانه علمی و فناوری است.<
دکتر احمدی خاطر نشان کرد: در یک جامعه مدرن، کلیه امور امنیتی، انتظامی و نظامی، ارتباط تنگاتنگی با علوم، فناوری و نوآوری های روز و پیشرفته دنیا دارد و علوم و فناوری های مختلفی همچون، فناوری IT< ، فناوری های رادار، رایانه، مخابرات و نیز علومی همچون جامعه شناسی، علوم سیاسی، جمعیت شناسی، روانشناسی نیز پایه و اساس ایجاد نظم و امنیت اجتماعی و شهری را تشکیل می دهند.<
معاون پژوهش و فناوری وزارت علوم تأکید کرد: امروز تأمین و توسعه امنیت توسط پلیس و ارگان های نظامی، انتظامی و امنیتی، نیازمند تعامل تنگاتنگ با دانشگاه ها و مراکزعلمی و تحقیقاتی کشور است.<
دکتر احمدی بر آمادگی وزارت علوم و دانشگاه ها برای تعامل هر چه بیشتر با نیروی انتظامی اشاره کرد و گفت: دانشگاه ها ظرفیت لازم را برای تعامل با مراکز انتظامی و امنیتی دارند و امروز پتانسیل علمی بالایی دردانشگاه ها و مراکز آموزش عالی کشور وجود دارد.<
وی به ۱۰۵۰ طرح پژوهشی در حوزه های دفاعی که بین وزارت علوم، دانشگاه ها و وزارت دفاع انجام شده است اشاره کرد و گفت: برون داد این طرح های پژوهشی، می تواند ما را در تأمین و تقویت امنیت ملی کمک کند.<
معاون پژوهش و فناوری وزارت علوم به تقویت وارتباط گسترده صنعت و دانشگاه در دولت یازدهم نیز اشاره کرد و گفت: در حوزه صنعت نفت و دانشگاه برای ازدیاد برداشت از ۲۰ میدان نفتی مابین وزارت نفت و دانشگاه های وزارت علوم قرارداد همکاری به امضا رسیده است که ازدیاد برداشت از مخازن نفتی را به دنبال خواهد داشت.<
دراین نشست علمی که با حضور نمایندگان برخی از دانشگاه های برتر کشور برگزار شد، سردار ایوب سلیمانی، معاون هماهنگ کننده ناجا، سردار احمد دولتخواه، معاون فناوری اطلاعات و ارتباطات ناجا، سردار یاوری، معاون آموزش و تربیت ناجا و سردار شیرزاد، رئیس پژوهشگاه علوم انتظامی و مطالعات اجتماعی نیز حضور داشتند.<
در پایان این نشست تفاهم نامه های همکاری نیروی انتظامی و نمایندگان دانشگاه های تربیت مدرس، صنعتی شریف، شیراز، صنعتی مالک اشتر، جهاد دانشگاهی و پژوهشگاه توسعه فناوری های پیشرفته خواجه نصیر امضا و بین طرفین مبادله شد.<
ر.ب ۱۳۴۵/ ع. ع ۱۳۵۷
&nbsp;