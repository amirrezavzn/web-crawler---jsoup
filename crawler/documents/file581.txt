قانون مداری؛ مهمترین راهکار اجرای حقوق شهروندی - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دبیرخانه دائمی کنگره حقوق شهروندی، دکتر غلامی در دیدار با اعضای هیئت رئیسه دبیرخانه دائمی حقوق شهروندی، فعالیت های علمی، پژوهشی و فرهنگی این دبیرخانه را "مثبت" ارزیابی کرد و افزود: حرکت براساس اصول و موازین قانونی به ویژه قانون اساسی مهمترین راه پیاده سازی حقوق شهروندی در جامعه است.<
وی اظهار داشت: برای گسترش فرهنگ شهروندی ورود دانشگاهیان به عنوان الگوی دیگر شهروندان اجتناب ناپذیراست.<
در این نشست، همچنین دستیار ویژه وزیر علوم در امور حقوق شهروندی نیز منشور حقوق شهروندی را به عنوان سند راهبردی برای تحقق حقوق شهروندی درجامعه دانشگاهی برشمرد و افزود: تاکید بر نقش ویژه وزارت علوم در اجرای مفاد منشور حقوق شهروندی که در انتهای سند منشور نیز بدان اشاره شده است، تاکید درستی است و باید در صدد یافتن راهکار اجرایی برای این مهم باشیم.<
دکتر فریدون جعفری با بیان اینکه وجود شهروندان آگاه و مطالبه گر در جوامع در حال توسعه تاثیر شایان توجهی در روند توسعه و پیشرفت دارند، گفت: مهمترین راهکار برای آموزش صحیح و قانونی شهروندان، تربیت مربیان و استادان حاذق در زمینه حقوق شهروندی است که نقش نهادهای تابعه وزارت علوم در این میان، انکارناپذیر است.<
مدیرکل بازرسی وزارت علوم برضرورت هم افزایی میان وزارت علوم و دبیرخانه دائمی حقوق شهروندی تاکید کرد و از برنامه وزارت علوم برای استفاده از ظرفیت پژوهشگران و مربیان این نهاد علمی و مدنی خبر داد.<
وی همچنین از پیش بینی های صورت گرفته در راستای مفاد منشور حقوق شهروندی در عرصه دانشگاه خبرداد و افزود: تدوین سند منشور حقوق دانشجویان، اعضای هیات علمی و کارکنان وزارت علوم، تحقیقات و فناوری و نهادهای تابعه پیش بینی و در دستور کار قرار دارد.<
در این نشست، سیدمحمدهاشمی، دبیر علمی کنگره حقوق شهروندی نیز گزارشی از عملکرد سه ساله دبیرخانه دائمی حقوق شهروندی ارائه داد و اظهار کرد: تربیت مربیان حقوق شهروندی در کشور، ایجاد هم افزایی میان بدنه علمی و دانشگاهی و نهادهای اجرائی از مهمترین دستاوردهای این دبیرخانه در طول سه سال فعالیت به شمار می آید.<
ع.ع ۱۳۵۷