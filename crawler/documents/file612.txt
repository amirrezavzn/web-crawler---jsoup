رئیس صندوق رفاه دانشجویان از توجه ویژه این صندوق به ارتقای سطح خدمات خود در منطقه محروم جنوب استان کرمان خبرداد - وزارت علوم، تحقیقات و فناوری
به گزارش روابط عمومی وزارت علوم ، به نقل از روابط عمومی دانشگاه جیرفت، مهندس یزدان مهر در نشست با مسئولان دانشگاه جیرفت که با حضور رئیس سازمان اموردانشجویان انجام شد ، اظهار داشت: با پیگیری های رئیس دانشگاه جیرفت و تلاش معاونان این دانشگاه اعتبار خوبی برای بهسازی و تجهیز خوابگاه های این دانشگاه اختصاص یافت که در این راستا یک بلوک خوابگاهی به صورت بنیادی بهسازی شده است و در ادامه نیز با تخصیص اعتبار از سوی صندوق رفاه دانشجویان همه بلوک های خوابگاهی دانشگاه جیرفت تجهیز و بهسازی می شوند.
وی تصریح کرد: با تلاش همکاران در صندوق رفاه دانشجویان وام های بنیاد علوی را به سمت دانشگاه های واقع در مناطق محروم سوق داده ایم و در این راستا آمادگی داریم به توسعه خدمات رفاهی صندوق رفاه د انشجویان در دانشگاه جیرفت کمک کنیم.
مهندس یزدان مهربا بیان اینکه صندوق رفاه دانشجویان برنامه های مناسبی برای دست یابی به اهداف برنامه ششم توسعه دارد.، خاطرنشان کرد: در برنامه پنجم توسعه محدودیت احداث خوابگاه داشتیم اما با تلاشی که در وزارتخانه صورت گرفت در برنامه ششم مجوز احداث خوابگاه دانشجویی اخذ شد و ما می توانیم با اعطای تسهیلات ارزان قیمت به دانشگاه ها و با مشارکت بخش خصوصی در زمین دانشگاه ها و مراکز آموزش عالی، خوابگاه احداث کنیم.
وی ادامه داد: در بخش ورزش دانشجویی نیز همانگونه که در سال گذشته یک اتاق تندرستی به دانشگاه جیرفت اختصاص یافت اگر فضای مناسب وجود داشته باشد می توانیم یک اتاق دیگر را در این راستا برای رفاه هر جه بیشتر دانشجویان تجهیز کنیم.&nbsp;
&nbsp;
&nbsp;
&nbsp;