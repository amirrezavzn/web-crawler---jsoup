نشست هیئت رئیسه دانشگاه ولیعصر (عج) رفسنجان با کارکنان - وزارت علوم، تحقیقات و فناوری
به گزارش روابط عمومی وزارت علوم، در این نشست دکتر محمدعلی دهقان رئیس دانشگاه ولیعصر (عج) رفسنجان با تبریک&nbsp; اعیاد قربان و غدیر و همچنین ولادت با سعادت هفتمین امام شیعیان حضرت امام موسی الکاظم (ع) با بیان مقدمه‌ای به تبریک روز کارمند و آغاز سال جدید تحصیلی پرداخت.
وی با توجه به اهمیت و نقش موثر کارمندان در پیشرفت اهداف دانشگاه، ماحصل تلاش‌های کارکنان و &nbsp;اعضای هیئت علمی را تقویت آموزش و پژوهش و در نگاه جدیدتر تقویت روحیه&nbsp; کارآفرینی در این مرکز علمی خواند و وظیفه همگان را مشارکت بااتخاذ شیوه های نو و موثر در شتاب پیشرفت‌های دانشگاه دانست و برای تحقق این امر مهم تفکر در اصلاح سیستم و بهبود فرآیندها&nbsp; را ضروری‌ترین اصل در موقعیت فعلی دانست.
رئیس دانشگاه ولیعصر (عج) رفسنجان &nbsp;تلاش در جهت پیدایی شاخص‌ها و راه‌های ارتقای آنها را در دستور کار معاونان و مدیران دانشگاه قرار داد.
وی با توجه به رشد کمی و متقاعدکننده دانشگاه در زمینه‌های مختلف، پرداختن به رشد کیفی را با رفع مشکلات و موانع موجود و بهره‌گیری از شیوه‌های تجربی و تقویت نظام پیشنهادات&nbsp; را راهکار موثرجهت برون رفت سازمان از ایستایی برشمرد.
دکتر دهقان در خاتمه با اشاره به زحمات قابل توجه حجت الاسلام&nbsp; سید احمد مرعشی در زمینه ساخت فضای آموزشی ودانشگاهی شهرستان ،درگذشت این خیر دانشگاه ساز را تسلیت گفت.
همچنین در این مراسم دکتر احمد صفاپور معاونت توسعه مدیریت و منابع انسانی هدف از پذیرش این مسئولیت را جامه عمل پوشاندن به این مطالبات با رفع مشکلات موجود در سیستم اداری و بهبود فرآیندها اعلام کرد.
حجت الاسلام پور محی آبادی معاون فرهنگی نهاد نمایندگی مقام معظم رهبری در دانشگاه نیز در این جمع در سخنان کوتاهی رفتارهای کارمندان و اعضای هیئت علمی را به هم وابسته و مکمل خواند و روز کارمند را تبریک گفت.
&nbsp;