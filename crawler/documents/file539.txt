رییس قوه قضاییه با دانشگاهیان و نخبگان ایلام دیدار و گفت و گو کرد - وزارت علوم، تحقیقات و فناوری
به گزارش روابط عمومی دانشگاه ایلام، دکتر علی اکبری رییس دانشگاه ایلام در این دیدار ضمن خیرمقدم به آیت الله آملی لاریجانی و هیئت همراه به استان، به نقش مردم ایلام در دوران دفاع مقدس اشاره کرد و بیان داشت: به استانی تشریف فرما شده اید، که یادمان دفاع مقدس است و رشادت های جوانان ایران زمین را بر جبین خود دارد، یاد شهدا گرامی، روحشان شاد و راهشان پاینده باد.<
وی به استقبال مردم ایلام از زائرین اربعین پرداخت و گفت: افتخار دیگر مردم شریف این استان، خدمت مخلصانه به زُوار سید الشهدا است، که بی شک عزت دو دنیا است و مستحضرید، که ایلام پایتخت خادمان سیدالشهداء نام گرفته است.<
رئیس دانشگاه ایلام، در ادامه به وضعیت آموزش عالی استان اشاره کرد و بیان داشت: مایلم با خرسندی به عرض برسانم، که جمعیت تحصیلکرده دانشگاهی نسبت به کل جمعیت استان، حائز رتبه اول در کشور است، که البته این موضوع هم فرصت است و هم تهدید. هم اکنون در استان ایلام ۲۷ دانشگاه و مرکز آموزش عالی در قالب تمام زیر نظام های دولتی، علوم پرشکی، آزاد، پیام نور، جامع علمی کاربردی، فنی و حرفه ای و غیر دولتی، با جمعیتی بالغ بر ۳۱ هزار دانشجو و حدود ۷۰۰ عضو هیأت علمی فعالیت دارند، ناگفته نماند، که در این مجموعه قدمت دانشگاه ایلام به ۴۰ سال پیش برمی گردد، که به برکت تشریف فرمایی رهبر انقلاب در سال ۷۱، فعالیت آن در قالب دانشگاه جامع رقم خورد.<
دکتر علی اکبری، در ادامه خواستار تحقق عدالت بعنوان یکی از اهداف اصلی انقلاب اسلامی در سطح کشور شد و بیان داشت: بعنوان مسئول عالی نهاد علمی استان و در آستانه ۲۲ بهمن، که بطور معمول به ذکر خدمات ۴۰ ساله نظام اسلامی پرداخته می شود، براین باورم که چه بسا شایسته آن باشد، که دوباره و از سر صدق به آرمان ها و اهداف ناب انقلاب، علی الخصوص عدالت در همه جنبه های آن انداخته شود، تا میزان تحقق آن سنجیده شود و کاستی ها و قوت ها با هم دیده شود.
&nbsp;