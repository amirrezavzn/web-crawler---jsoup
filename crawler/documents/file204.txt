برگزاری نشست های استانی اداره کل آموزش های عالی غیردولتی وزارت علوم - وزارت علوم، تحقیقات و فناوری
به گزارش اداره کل روابط عمومی وزارت علوم، در این نشست های هم اندیشی، دکتر فاطمه داداشیان، مدیرکل آموزش های عالی غیردولتی غیر انتفاعی وزارت علوم و کارشناسان این حوزه با حضور در نشست های استانی روسای موسسات آموزش عالی غیر دولتی غیر انتفاعی، ضمن آشنایی با چالش ها و مشکلات این موسسات، حمایت همه جانبه و هدفمند از فعالیت های علمی این مراکزدر چارچوب قوانین و مقررات وزارت علوم را مورد تاکید قرار دادند.
هدف از این بازدیدها و نشست های استانی حمایت مستمر، هدفمند و همه جانبه از مراکز آموزش عالی غیردولتی که سهم عمده و فزاینده ای در توسعه آموزش عالی را به خود اختصاص می دهند و همچنین بررسی چالش ها و مشکلات مؤسسا ت آموزش عالی غیردولتی با توجه به شرایط و موقعیت استان های کشور و بهره مندی از خرد جمعی در رفع آنها است.
معرفی طرح پیشنهادی «تشکیل دانشگاه غیردولتی غیرانتفاعی استانی» به منظور افزایش بهره وری، ایجاد فضای همکاری های علمی مناسب، ارتقای کیفیت فعالیت های بخش خصوصی در عرصه آموزش عالی کشور و تحقق اقتصاد مقاومتی که می تواند منجر به ایجاد بستر لازم برای حضور فعال تر آنها در عرصه رقابت های بین المللی شود نیز از دیگر اهداف نشست های استانی مدیرکل آموزش های عالی غیردولتی غیر انتفاعی وزارت علوم با روسای موسسات آموزش عالی غیر دولتی غیر انتفاعی است.
همچنین در حاشیه برگزاری این نشستها از برخی از مؤسسات آموزش عالی غیردولتی غیرانتفاعی در استانهای مذکور نیز بازدید شد.
&nbsp;