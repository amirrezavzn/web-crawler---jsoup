اعلام آمادگی دانشگاه علامه برای ایجاد اولین مرکز آموزش «روزنامه‌نگاری صلح» در جهان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از باشگاه خبری دانشگاه علامه طباطبائی (عطنا)، سومین مجمع علمی دانشگاهی ایران و جهان عرب با حضور ۲۰ عضو عربی و ایرانی مجمع دانشگاه های ایران و عرب، در پایتخت تونس آغاز به کار کرد.< در این مجمع دکتر محمد مهدی فرقانی، رئیس دانشکده علوم ارتباطات، که به نمایندگی از دانشگاه علامه طباطبائی حضور داشت به ارائۀ مقاله ای با عنوان «رسانه ها و ارتباطات میان فرهنگی بین جهان ایرانی و جهان عربی» پرداخت.<
دکتر فرقانی در این مقاله ضمن تاکید بر اشتراکات فرهنگی میان جهان ایرانی و عربی، توجه به ظرفیت رسانه ها را در «به حداقل رساندن تنش های میان فرهنگی» مورد توجه قرار داد.<
رئیس دانشکده علوم ارتباطات در ادامۀ مقالۀ خود، مدل روزنامه نگاری صلح را که زمینه ای برای تقویت تفاهم، همدلی و درک متقابل میان فرهنگ هاست، ابزار اصلی پرداختن به این مولفه برشمرد.<
وی در این نشست با اعلام آمادگی دانشگاه علامه طباطبائی برای ایجاد «اولین مرکز آموزش روزنامه نگاری صلح در جهان» پیشنهاد کرد، در تقویم جهانی روزی به نام «روزنامه نگاری صلح» نیز لحاظ شود.<
گفتنی است این نشست با همکاری مشترک دبیرخانه دائمی گفت و گوهای فرهنگی بین المللی سازمان فرهنگ و ارتباطات اسلامی، رایزنی فرهنگی جمهوری اسلامی ایران در تونس و دانشگاه «منوبه» تونس برگزار شده است و تا عصر یکشنبه ۲۱ آبان ماه ادامه دارد.<
مجمع دانشگاه های ایران و عرب وابسته به دبیرخانه گفت و گوهای فرهنگی ایران و عرب با هدف فراهم سازی امکان ارتباط و تبادل نظر مستمر نخبگان فرهنگی و دانشگاهی ایران وعرب تاسیس شده و در تلاش است تا زمینه ارتباط، گفت و گو و همکاری مستمر علمی و فرهنگی دانشگاه های ایران و عرب را بیش از پیش فراهم آورد.<
اولین و دومین اجلاس گفت‌وگوی فرهنگی ایران و جهان عرب در سال های ۱۳۹۴ و ۱۳۹۵ در ایران برگزار شده است.<
ع.ع ۱۳۵۷
&nbsp;
&nbsp;