اولین کرسی آزاداندیشی «پیامدها و تبعات سوءمصرف مواد مخدر در دانشگاه‌ها و مراکز آموزش عالی» برگزارشد - وزارت علوم، تحقیقات و فناوری
به گزارش اداره کل روابط عمومی وزارت علوم، سردار مرتضی میرزایی جانشین پلیس مبارزه با مواد مخدر ناجا گفت: موضوع مواد مخدر در دنیا یکی از جرایم سازمان یافته و خانمان سوز است که گریبان همگان را گرفته است.
وی افزود: سالانه ۱۵۰۰ تا ۱۶۰۰ میلیارد دلار گردش مالی مواد مخدر باعث شده که بعد از قاچاق سلاح، دومین عامل سودمند برای قاچاقچیان به شمار رود.<
جانشین پلیس مبارزه با مواد مخدر ناجا گفت: با توجه به اینکه جمهوری اسلامی ایران در کانون مواد مخدر قرارگرفته، خواه ناخواه تبعات این موضوع کشور ما را خواهد گرفت. سالانه حدود ۵ هزار تن مواد مخدر به صورت رسمی و ۷۵۰۰ هزار تن به صورت غیررسمی در کشور وجود دارد که ۲۰ درصد کشف و ۸۰ درصد مصرف می شود. متاسفانه خطر مهم تر و جدی تر، مصرف مواد مخدر صنعتی و وارداتی از کشورهای غربی برای جوانان است.
وی تصریح کرد: تعداد معتادان دو میلیون و هشتصد هزار نفر یعنی ۶.۴ درصد است که از این میزان یک درصد زنان هستند. مواد صنعتی روز به روز در حال تغییر است و لازم است جوامع علمی و دانشگاهی در کنار پلیس مبارزه با مواد مخدر، برای مقابله با آن چاره اندیشی کنند. سردارمیرزایی گفت: پلیس علاوه بر کار اجرایی، دارای تحقیقات کاربردی است و آزمایشگاه مرکزی پلیس مبارزه با مواد مخدر ناجا، به عنوان مرجع در خاورمیانه از طرف سازمان ملل انتخاب شده است و با تقدیم ۳۷۰۰ شهید مبارزه با مواد مخدر، در دنیا به عنوان اولین کشوری هستیم که به صورت جدی وارد مرحله مبارزه با مواد مخدر شده ایم.<
گفتنی است نشست علمی استادان دانشگاه و متخصصان ناجا، پرسش و پاسخ حاضران و برگزاری نمایشگاه آثار و پیامدهای ناشی از مصرف مواد مخدر، بخش دیگر این مراسم بود.<
ل.س ۱۳۴۲/ ع.ع ۱۳۵۷
&nbsp;