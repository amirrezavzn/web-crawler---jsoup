پذیرش ۱۳ واحد فناور جدید در مرکز رشد فناوری دانشگاه سمنان - وزارت علوم، تحقیقات و فناوری
به گزارش اداره کل روابط عمومی وزارت علوم، دکترمحمد صادق ولی پور مدیر مرکز رشد فناوری دانشگاه سمنان، با اعلام این خبر گفت: از این تعداد، ۱۰ واحد فناور در دوره پیش رشد، دو واحد فناور در دوره رشد و یک واحد فناور در کانون شکوفایی و خلاقیت پذیرش شدند.<
وی با بیان اینکه چهار واحد فناور هم توانستند از دوره پیش رشد به دوره رشد ارتقا یابند، افزود: واحدهای فناور پذیرفته شده در حوزه های مختلف برق و الکترونیک، مکانیک، شیمی، علوم انسانی، مهندسی مواد و IT< فعالیت دارند.<
دکتر ولی پور حمایت از ایده هایی را که قابلیت تجاری سازی دارند، در ایجاد اشتغال و رفع مشکل بیکاری بسیار مهم دانست و اظهارداشت: دانشگاه سمنان با حمایت های مادی و معنوی از واحدهای فناور مستقر در مرکز رشد در جهت تحقق اهداف اقتصاد مقاومتی تلاش می کند.<
مدیرمرکز رشد فناوری دانشگاه سمنان خاطرنشان کرد: دانشجویان، فارغ التحصیلان و افراد دارای ایده می توانند جهت پذیرش، حمایت از طرح های خلاقانه و تجاری سازی ایده های نوآورانه خود به مرکز رشد فناوری دانشگاه سمنان مراجعه و یا با شماره تلفن ۳۳۳۳۷۱۷۲- ۰۲۳ تماس بگیرند.<
هم اکنون ۱۵۰ واحد فناور در دو مرحله پیش رشد و رشد در مرکز رشد فناوری دانشگاه سمنان مستقر و مشغول فعالیت هستند.<
ل.س ۴۲/ ر.ب ۴۵