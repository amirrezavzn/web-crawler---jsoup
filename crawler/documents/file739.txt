دانشجویان دانشگاه کاشان درنخستین دوره نانو استارت آپ انتخابی المپیاد جهانی  به مقام دوم رسیدند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه کاشان، نتایج نهایی نخستین دوره توانمندسازی استارت‌آپ‌های فناوری نانو (نانواستارتاپ) با هدف انتخاب نماینده ایران برای حضور در المپیاد بین‌المللی فناوری نانو تهران اعلام شد.<
درمرحله پایانی نانواستارت‌آپ، هفت گروه با ارائه طرح‌هایی در خصوص به‌کارگیری فناوری نانو در حوزه آب و پساب به رقابت پرداختند که در پایان این رقابت ها تیم پاکاب از دانشگاه کاشان با عنوان "کیت چند کاربردی تست سلامت آب" با امتیاز ۲۴/۷۱ حائز رتبه دوم شد.<
این کیت بر مبنای یک کاغذ طراحی شده و در این کاغذ میکروکانال‌هایی طراحی شده است که انتهای این میکروکانال‌ها یک سری نانو شناساگر قراردارند. هریک از این شناساگرها مختص یک نوع آلاینده هستند. شناساگرهایی که ما از آنها استفاده کردیم شناساگرهای مربوط به آلاینده‌های خطرناکی مثل آرسنیک، سرب، جیوه و نیترات بودند.<
این کیت بدین صورت است که پس از چکاندن یک قطره از آب مورد نظر بر روی کاغذ، آب از میکروکانال ها به نقاطی که توسط شناساگر ها حساس شده اند می رسد و اگر آلاینده ای در آب موجود باشد، شناساگر میزان آن را با تغییر رنگ نشان می‌دهد.
همچنین می‌توان برای کمی‌سازی نتایج از جدول رنگی قرار داده شده در پشت صفحه کیت استفاده کرد. این جدول شدت رنگ را به غلظت آلاینده مرتبط می‌کند.<
رویداد نانواستارت‌آپ یک رویداد رقابتی است که در آن از شرکت‌کنندگان خواسته‌شده است تا ایده‌ای را در حوزه‌ی نانو با کاربرد در حوزه آب طراحی کنند.
ل.س ۱۳۴۲/ ر.ب ۱۳۴۵