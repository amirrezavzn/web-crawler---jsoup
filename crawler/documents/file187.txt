رونمایی از ۶۴ دستاورد پژوهشی و فناوری برگزیده - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر منصور غلامی امروز چهارشنبه با حضور در غرفه فناوری‌های منتخب هجدهمین نمایشگاه دستاوردهای پژوهش و فناوری و فن بازار ملی، از دستاوردهای پژوهشی و فناوری برجسته از جمله " تولید کفپوش‌های بتنی توانمند حاوی نانو ذرات سیلیس و الیاف PET< بازیافتی" محصول ارائه شده از سوی پارک علم و فناوری البرز، "طراحی و ساخت سیستم یکپارچه سوخت مایع برای واحدهای GEF< 5 " محصولِ پارک علم و فناوری یزد و "موتورسیکلت هیبریدی" محصول شرکت خودروسازان جنوب رونمایی کرد.
پیرو فراخوان دبیرخانه نمایشگاه دستاوردهای پژوهش و فناوری و فن بازار ملی، بیش از ۱۸۰ درخواست دریافت شد که علی‌رغم حائز شرایط بودن غالب پیشنهادهای دریافتی، به دلیل محدودیت فضا، تعدادی از فناوری‌ها برای عرضه در غرفه ویژه رونمایی دستاوردهای فناوری منتخب، تعیین شدند.
شرایط معرفی دستاوردهای برگزیده شامل موارد زیر است:
- دستاورد مورد نظر از لحاظ پیچیدگی فناوری، جزو فناوری‌های متوسط به بالا باشد.
- سطح آمادگی فناوری در مرحله تجاری‌سازی بوده و TRL< آن ۶ به بالا باشد.
- دستاورد پیشنهادی حداکثر مربوط به دو سال اخیر باشد.
- عرضه محصول یا ماکت آن با شرایط مطلوب در برنامه رونمایی امکان‌پذیر باشد.
برای دریافت فهرست دستاوردهای ارائه شده منتخب در غرفه فناوری‌های منتخب هجدهمین نمایشگاه دستاوردهای پژوهش و فناوری و فن بازار ملی که توسط وزیر علوم، تحقیقات و فناوری رونمایی شد بر روی لینک زیر کلیک کنید.
<a href="/file/download/news/1513165651-64-.pdf">«فهرست ۶۴ دستاورد پژوهشی و فناوری برگزیده»</a>
ل.م ۱۳۵۴/ ع.ع ۱۳۵۶