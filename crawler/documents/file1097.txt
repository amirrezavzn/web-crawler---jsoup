استاد دانشگاه فردوسی مشهد مسابقه های شهر ریاضی و فوتبال ریاضی را در دانشگاه UFAL برزیل معرفی و اجرا کرد - وزارت علوم، تحقیقات و فناوری
به گزارش اداره کل روابط عمومی وزارت علوم، پانزدهمین فستیوال ریاضی دانشگاه اوفال برزیل با حضور دانش‌آموزان، دانشجویان و ریاضیدانان کشورهای مختلف در شهر ماسیو از ایالت آلاگواس برزیل برگزارشد. این فستیوال هر ساله به منظور ایجاد علاقه در دانش‌آموزان و دانشجویان به ریاضیات و به خصوص المپیاد ریاضی اجرا می‌شود.<
همچنین در بخش میزگرد المپیاد ریاضی این فستیوال به بررسی شیوه‌های ایجاد علاقه و کسب موفقیت در المپیاد ریاضی و مقایسه وضعیت المپیاد ریاضی در ایران و برزیل پرداخته شد.<
دکترمیرزاوزیری دراین میزگرد با بیان اینکه علاقه و موفقیت در ریاضیات صرفاً وابسته به محیط مناسب ایجاد شده توسط معلمان و دانش‌آموزان است گفت: موفقیت در مسابقات ریاضی عشقی دوسویه می‌خواهد، هم از جانب شاگرد و هم معلم. اینکه معلمان عاشقانه قصد دارند شاگردشان در مسابقه‌ای موفق باشد و زمان قابل توجهی که بدون چشمداشت برای آن صرف می‌کنند بیشتر از هر بودجه‌ای می‌تواند بر کسب نتیجه مؤثر باشد.
وی افزود: طبیعتاً باید بودجه‌هایی در این راه صرف شود و این وظیفه دولت‌هاست که برای علوم پایه سرمایه‌گذاری کنند اما حتی زمانی که دولت‌ها از وظیفه خود غافل هستند عشق متقابل شاگرد و معلم موفقیت می‌آفریند.
ل.س ۱۳۴۲/ ر.ب ۱۳۴۵