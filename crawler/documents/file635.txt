معاون نظارت و سنجش دانشگاه جامع علمی کاربردی: پذیرش دانشجو در این دانشگاه فقط از طریق سازمان سنجش آموزش کشور انجام می شود. - وزارت علوم، تحقیقات و فناوری
به گزارش روابط عمومی وزارت علوم، دکتر حاتمی با اعلام این خبر گفت: برخی از مراکز دانشگاه جامع علمی کاربردی به طور غیرمستقیم اقدام به تبلیغات برای جذب دانشجو کرده و این مسئله خلاف قانون بوده و تخلف محسوب می‌شود.
وی عنوان کرد: بر اساس آیین‌نامه پذیرش و ثبت‌نام دانشجویان، داوطلبان متقاضی می‌بایست فقط از طریق ثبت نام در سایت سازمان سنجش آموزش کشور اقدام کنند.
دکتر حاتمی بیان کرد: مراکز متخلفی که از طریق تبلیغات و مراجعه مستقیم متقاضی به مرکز آموزشی، ثبت نام می‌شوند تحت پیگیری شورای نظارت قرار گرفته و به آنها تذکر و در صورت تکرار محدودیت‌هایی در جذب دانشجو برای آنها در نظر گرفته خواهد شد.
<p>&nbsp;
<p>&nbsp;