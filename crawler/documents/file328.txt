سرپرست وزارت علوم از سازمان پژوهش های علمی و صنعتی ایران بازدید کرد - وزارت علوم، تحقیقات و فناوری
به گزارش اداره کل روابط عمومی، دکتر هاشمی در بخش نخست بازدید خود در نشستی با ریاست و مدیران سازمان پژوهش های علمی و صنعتی ایران در جریان فعالیت های این سازمان قرار گرفت.
سرپرست وزارت علوم، در ادامه بازدید خود از سازمان پژوهش های علمی و صنعتی ایران، از آزمایشگاه تجهیزات پزشکی و دستگاه همودیالیز نسل پنچم، دستگاه میکرو میلینگ که در این آزمایشگاه به عنوان پروژه های مهم و برجسته در حال ساخت است بازدید کرد و با محققان این طرح های علمی گفتگو کرد.
بازدید از موزه علمی گلسنگ های ایران، پژوهشکده کشاورزی و آزمایشگاه سلولهای بنیادی و اطاقک رشد گیاهی این پژوهشکده و تعدادی از شرکت های فناور وابسته به بخش خصوصی مستقر در مرکز رشد، بخش دیگری از بازدید سرپرست وزارت علوم از سازمان پژوهش های علمی و صنعتی ایران بود.
در بخشی از این بازدید، دکتر فتح الله مظطرزاده، رئیس سازمان پژوهش های علمی و صنعتی ایران با اشاره به فعالیت های گسترده این سازمان، اجرای طرح شبکه علمی کشور، ساخت دستگاه همودیالیز، ثبت مالیکت فکری اختراعات علمی و اجرای طرح کارآموزی دانشجویان را از مهمترین طرح های سازمان پژوهش های علمی و صنعتی ایران ذکر کرد.
وی، ساخت مرکز پژوهشی پروفسور سمعیی در زمینه علوم اعصاب را از مهمترین طرح های اجرایی سازمان پژوهش های علمی و صنعتی ایران ذکر کرد و با اشاره به حمایت مراکز علمی اروپایی از این پروژه، ایجاد ردیف مستقل اعتباری در قانون بودجه و حمایت مالی از این طرح را ضروری دانست.