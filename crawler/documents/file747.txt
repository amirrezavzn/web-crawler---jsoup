بازدید سفیر کشور اوکراین از پژوهشگاه ملی اقیانوس شناسی و علوم جوی - وزارت علوم، تحقیقات و فناوری
به گزارش روابط عمومی وزارت علوم، در این برنامه سرهی بوردیلیاک سفیر اوکراین و ویتالی زایانچکوفسکی دبیر دوم سفارت اوکراین در امور کنسولی در نشستی ضمن گفتگو با رئیس، اعضای هیئت علمی و مدیران پژوهشگاه از آزمایشگاه ها و مراکز پژوهشگاه ملی اقیانوس شناسی و علوم جوی بازدید و از نزدیک در جریان فعالیت های علمی و تحقیقاتی این پژوهشگاه قرار گرفتند.
&nbsp;در این دیدار دکتر حاجی زاده ذاکر رئیس پژوهشگاه ملی اقیانوس شناسی و علوم جوی ضمن معرفی بخش های مختلف این پژوهشگاه و مراکز تحقیقاتی آن، گزارشی از فعالیت های تحقیقاتی و میدانی انجام شده در این پژوهشگاه را ارایه کرد.
وی در ادامه کشتی تحقیقاتی اقیانوس پیمای ایران را معرفی کرد و&nbsp; آمادگی پژوهشگاه را برای همکاری با مراکز علمی و پژوهشی اوکراین در حوزه علوم دریایی و اقیانوس ­شناسی اعلام کرد.
سپس سفیر اوکراین ضمن معرفی مراکز و سازمان های اقیانوس شناسی و علوم و فنون دریایی این کشور، پیشنهاد ایجاد همکاری و ارتباط با مراکز و سازمان های اقیانوس شناسی اوکراین را مطرح و اعلام کرد : جهت تسهیل برقراری همکاری با مراکز اقیانوس شناسی و علوم و فنون دریایی اوکراین گزارش بازدید خود را به آکادمی علوم اوکراین ارائه خواهم کرد.
گفتنی است در ادامه دکتر حاجی زاده ذاکر از سفیر اوکراین برای حضور در اولین همایش بین المللی اقیانوس شناسی غرب آسیا که قرار است 8 و 6 آبان 96 در هتل المپیک تهران برگزار گردد، دعوت به عمل آورد.