رشد ۳۳ درصدی تعداد پژوهشگران  پراستناد  جمهوری اسلامی ایران در سطح بین المللی - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر مسعود برومند اظهار داشت: ۲۳۴ نفر از پژوهشگران برتر ایران، در دانشگاه ها و موسسات تحقیقاتی وابسته به وزارت علوم، تحقیقات و فناوری، ۵۳ نفر وابسته به وزارت بهداشت، درمان و آموزش عالی، ۱ پژوهشگر برتر متعلق به پژوهشگاهی وابسته به جهاد کشاورزی و ۱ پژوهشگر برتر دیگر وابسته به پژوهشگاهی در وزارت نفت است. همچنین دانشگاه های آزاد اسلامی نیز ۱۴ پژوهشگر یک درصد برتر دارند.
وی افزود: حدود ۴۰% از پژوهشگران یک درصد برتر کشور در رشته های مهندسی و حدود ۱۸% آنها در حوزه شیمی قرار دارند و بیش از ۷۷% پژوهشگران یک درصد برتر بین المللی کشور وابسته به وزارت علوم، تحقیقات و فنآوری، نزدیک به ۱۸% وابسته به وزارت بهداشت، درمان و آموزش پزشکی، نزدیک به ۵% وابسته به دانشگاه های آزاد اسلامی و نزدیک به ۱% آنها وابسته به سایر وزارتخانه ها هستند.
معاون پژوهش و فناوری وزیر علوم تصریح کرد: از سال ۲۰۱۶ متوسط استناد نرمال شده مقالات بین المللی کشور افزایش یافته و به سطح میانگین دنیا رسیده است. به عبارت دیگر قبل از ۲۰۱۶ اثرگذاری (کیفیت) تحقیقات کشور کمتر از میانگین بین المللی بود. مطابق با اهداف برنامه ششم توسعه متوسط استناد نرمال شده مقالات کشور بایستی ۸۰% فراتر از میانگین بین المللی باشد. به علاوه، سهم ایران از مقالات ۱% برتر دنیا به ۲% نزدیک می شود. مقادیر این شاخص ها حاکی از آنند که رویکرد پژوهشگران ایران به سمت انجام تحقیقات اثرگذارتر یا کیفی سازی پژوهش هاست، با این وجود، سهم ما از پژوهشگران یک درصد برتر پراستناد دنیا حدود ۰.۲% است رقمی که هنوز با سهم ما از کمیت تولید علم دنیا همخوانی ندارد که باید برای آن برنامه ریزی شود.
م.ع ۱۳۶۰/ ر.ب ۱۳۴۵