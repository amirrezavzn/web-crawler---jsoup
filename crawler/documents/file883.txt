وزیر علوم طی حکمی دکتر محمد کافی را  در سمت ریاست دانشگاه فردوسی مشهد ابقا کرد - وزارت علوم، تحقیقات و فناوری
به گزارش اداره کل روابط عمومی وزارت علوم، در این حکم آمده است:
جناب آقای دکتر کافی
با سلام،
ضمن قدردانی و تشکر از خدمات ارزنده‌تان و به استناد تبصره ۱ ماده ۴ آیین‌نامه جامع مدیریت دانشگاه‌ها و مؤسسات آموزش عالی، پژوهشی و فناوری برای مدت چهار سال به ریاست دانشگاه فردوسی مشهد منصوب می‌شوید.
امیدوارم با سعی و اهتمام جناب‌عالی و بر اساس اهداف و سیاست‌های دولت تدبیر و امید و برنامه‌های تقدیم شده به مجلس شورای اسلامی و بهره‌مندی از تجربه‌های مفید استادان، محققان و کارشناسان محترم و جلب مشارکت دانشگاهیان و دانشجویان عزیز و هم‌فکری با سایر مسئولان دانشگاهی برای اعتلای نظام آموزش عالی کشور گام‌های مؤثری بردارید.
انتظار می‌رود با رعایت منشور اخلاقی دولت تدبیر و امید و حفظ بیت‌المال و اعمال سیاست‌های مؤثر صرفه‌جویی در هزینه‌ها، پرهیز از تجمل‌گرایی، تقویت نظم و انضباط و قانونمندی و ارتقای علمی، فرهنگی و اجتماعی آن دانشگاه و با اتکال به خداوند متعال نهایت کوشش و اهتمام خویش را به کار برید.&nbsp;