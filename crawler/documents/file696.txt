آئین بازگشایی دانشگاه‌های استان فارس با حضور استاندار دردانشگاه شیراز - وزارت علوم، تحقیقات و فناوری
به گزارش اداره کل روابط عمومی وزارت علوم، آئین رسمی بازگشایی دانشگاه‌های استان فارس باحضور مهندس اسماعیل تبادار استاندار فارس، استادان و دانشجویان دانشگاه های استان فارس در تالار رازی دانشکده مهندسی شیمی، نفت و گاز دانشگاه شیراز برگزارشد.<
مهندس تبادار استاندار فارس در آئین بازگشایی دانشگاه‌هایی استان با ابراز خوشحالی از حضور در جمع دانشگاهیان بیان داشت: سال تحصیلی نماد آغاز مجدد حرکت و پویایی علمی است.آغاز مجدد، نشاط و شور و امید و انگیزه در راستای کمال و توسعه است.<
وی افزود: همزمانی بهار علم با بهار ایثار و فداکاری و قیام حسین ابن علی (علیه السلام)، یادآور علم و عمل بزرگمردانی از خیل معلمان و شاگردان آن امام صلح و بیداری است. عاشورا به عنوان کانون شکل گیری هویت شیعه که مسیر عدالت و آزادی را ترسیم می کند، امری فراتاریخی است و شایسته است همیشه و همه جا خود را عاشورایی دانسته و در مسیر سعادت انسان که مسیری جز آزادی نیست گام برداریم. راه نیل به آزادی، آگاهی است که محملِ آگاهی، دانشگاه ها هستند.<
مهندس تبادار تصریح کرد: هر کجا سخن از دانش و دانشگاه به میان می آید، آنچه در ابتدا به ذهن انسان متبادر می شود اهمیت علم و جایگاه آن است. در بیان اهمیت علم، همین بس که بدانیم اولین کلامی که جبرئیل امین به پیامبر اکرم (ص) می گوید: این بود که "إقْرَأْ" "بخوان" این خواندن، مسئولیت آور و تعهد آور است. یک خواندن ساده و معمولی نیست. آینده انسان ها در گرو همین خواندن و به کار بستن آن است. به همین دلیل است که در آموزه های دینی ما آمده است «خیرٌ العِلم ما نَفَعَ» «بهترین علم آن است که مفید باشد». پس به گونه ای علم بیاموزیم که در کاربست آن موفق باشیم.<
استاندار فارس گفت: حضور دوباره من در کمتر از یک ماه در جمع دانشگاهیان استان، بدون شک برای همه روشن می کند که به اعتقاد من مسیر توسعه کشور و راه حل مشکلات کشور از مسیر دانشگاه ها است و می‌خواهم تاکید کنم برای همدلی و همفکری در راستای خدمت بهتر به مردم عزیز استان فارس، دست شما متفکران و متخصصان، اعضای هیئت علمی و جوانان با علم و انگیزه را به گرمی می فشارم.<
نماینده عالی دولت در استان فارس اظهارداشت: در ابتدا لازم است دانشگاه ها و مراکز علمی ما با بازنگری شرایط فعلی و ساختاری خود پس از دوران قبلی گسترش کمی، مسیر تحولی و کیفی متناسب با نیازهای جدید در جامعه و آینده علم و فن آوری را طی کنند.
بحث‌های خلاقیت، نوآوری و کارآفرینی و یادگیری مسئله محور، باید در دانشگاه ها پررنگ تر شود. در عین حال ادامه توجه به دانش‌های نوین و پژوهش‌های بنیادین هم باید با قوت هرچه بیشتر ادامه یابد.<
مهندس تبادار خاطر نشان کرد: از همین جا به تمام دستگاه های اجرایی اعلام می کنم که لازم است با یک نگاه تحولی و جدیتی مضاعف در پیشبرد امور و انجام مطالعات علمی مورد نیاز خود بیش از گذشته بر جوانان و نیز بر توان دانشگاه ها و مراکز علمی تکیه کنند و من به دقت عملکرد علم محور وتوسعه محور همه دستگاه‌ها را رصد خواهم کرد.<
وی افزود: نکته مهم دیگر که برای تحول اساسی در استان امری ضروری است این است که دستگاه ها و سازمان ها مسیر انحصار شکنی را طی کنند و فرصتی در استان فارس فراهم کرده تا از ظرفیت همه
استاندار فارس گفت: تقویت بنیه علمی در تمامی رشته های دانشگاهی یک ضرورت است و خروجی تمام مجموعه دانشگاهی باید تاثیرات خود را بر جامعه بگذارد و آنچه که دراین مجموعه رقم می خورد ایجاد جایگاه علمی برجسته ای است که دیگران به آن احترام بگذارند و برای آن جایگاه، ارزش ویژه ای قائل شوند.<
مهندس تبادار بیان کرد: توجه جدی به تولیدات علمی و دانش بنیان از الویت های مهم سیاست‌های اقتصاد مقاومتی است که مورد تأکید مقام معظم رهبری و رئیس جمهور می باشد و امروز باید دانشگاه ها با رشد دادن خود در حوزه تجاری سازی دستاوردهای علمی زمینه رشد و گسترش شرکت های دانش بنیان را رقم زده و در راستای توجه به این امر، فراهم کردن زمینه اشتغال و کارآفرینی که نیاز جدی جامعه و انتظار من از مجموعه دانشگاه است محقق می شود.<
استاندار فارس با تأکید براینکه برای حل مشکلات استان، به دانشگاه پناه می برد، اظهار داشت: اما از همه مهم تر، معضل خشکسالی در استان فارس و استفاده از ظرفیت دانشگاه ها برای مقابله با بحران خشکسالی است. دانشگاه بایستی با ارائه راهکارهای کاربردی نقشه راه را برای حل بحران مهیا کند و من به جدّ به ظرفیت دانشگاه در این خصوص امید بسته و راه برون رفت از این معضل را از مسیر دانشگاه جستجو کرده و خواهان پاسخ مناسب از دانشگاه به عنوان جایگاه علمی هستم.<
مهندس تبادار در پایان سخنانش با تشکر از همه خدمتگزاران و جامعه دانشگاهی اعلام کرد: با توکل به خداوند تلاش خواهم کرد که حرکت ها در استان فارس هرچه علمی تر و کارآمدتر شود تا نشاط و پویایی هرچه بیشتر جامعه فراهم و زمینه توسعه و رونق اقتصادی و عمران و آبادی این استان با همکاری دانشگاه پرافتخار رقم خورد.<
گفتنی است در ابتدای این مراسم دکترمقدسی رئیس دانشگاه صنعتی شیراز و دکتر قرائتی رئیس دانشگاه پیام نور فارس به بیان گزارشی از فعالیت ها و اقدامات موثر دانشگاه ها در حوزه های مختلف پرداختند.<
ل.س ۱۳۴۲/ ع.ع ۱۳۵۷