استراتژی ما جذب استاد مبتنی بر نگاه اعتدالی و تاکید بر ویژگی های علمی متقاضیان است - وزارت علوم، تحقیقات و فناوری
به گزارش اداره کل روابط عمومی وزارت علوم، حجت الاسلام و المسلمین دکتر محمدرضا رضوان‌طلب روز دوشنبه در آیین آغاز سال تحصیلی جدید دانشگاه شهید چمران اهواز اظهار داشت: بخش عمده فرآیند جذب اعضای هیات علمی در دانشگاه‌ها است و وزارت علوم وارد محتوای بررسی صلاحیت نمی شود بلکه صحت کار دانشگاه‌ها را مورد توجه قرار می‌دهد و به طور معمول کمتر از یک درصد از صلاحیتهایی که بررسی می‌شوند، رد می‌شوند.<
رئیس مرکز جذب اعضای هیأت علمی وزارت علوم با اشاره به آمار جذب هیأت علمی دانشگاه شهید چمران اهواز از ابتدای شهریورماه سال ۹۲ تا اول مهرماه ۹۶: در طول این مدت ۱۶۵ پرونده برای عضویت پیمانی ارسال شده که از این تعداد ۱۵۶ پرونده تأیید شده و تعدادی نیز در حال بررسی است.
وی افزود: ۴۸ پرونده نیز برای تبدیل وضعیت از رسمی آزمایشی به رسمی قطعی ارجاع داده که همه آن‌ها تأیید شدند و به طور کلی در طول چهار سال دولت یازدهم، ۳۴۱ پرونده از دانشگاه شهید چمران ارسال که ۳۲۳ مورد از این تعداد از سوی مرکز جذب وزارت علوم تایید شده است.
رییس مرکز جذب اعضای هیات علمی وزارت علوم با اشاره به نحوه اعتراض اعضای هیأت علمی به نتیجه بررسی پرونده‌ها، تصریح کرد: برای رسیدگی به اعتراضات توسط فرد معترض شش مرحله در نظر گرفته شده است و فرد از ابتدای اعلام نتیجه توسط هیات اجرایی می تواند اعتراض خودرا مطرح و در دانشگاه، هیات مرکزی جذب وزارت علوم و هیات عالی جذب اعتراض خود را دنبال کند.
دکتر رضوان طلب در بخش دیگری از سخنان خود اظهار داشت: سالانه دو فراخوان در بهمن ماه و شهریورماه اعلام می‌کنیم که شانزدهین فراخوان، شهریور امسال برگزار شد.<
دکتر رضوان‌طلب ادامه داد: در هر فراخوان جذب اعضای هیات علمی به طور میانگین ۱۰ تا ۱۲ هزار نفر ثبت‌نام می کنند و پس از مراحل مختلف، به طور کلی در سال بین دو هزار تا <span dir="rtl" style="text-align:justify;">۲۵۰۰< نفر به اعضای هیأت علمی در کل کشور اضافه می‌شوند و هم اکنون نزدیک به ۸۰ هزار عضو هیأت علمی در تمام دانشگاه‌های کشور در حال فعالیت هستند.<
وی، رتبه دانشگاه شهید چمران را از لحاظ جذب هیأت علمی در بین تمام دانشگاه‌های کشور سیزدهم عنوان کرد و گفت: دانشگاه‌هایی مانند فردوسی، زنجان، تبریز، سیستان و بلوچستان، تهران و ارومیه، رتبه‌هایی قبل از دانشگاه شهید چمران را دارا هستند.<
رییس مرکز جذب اعضای هیأت علمی وزارت علوم ادامه داد: دانشگاه شهید چمران از نظر ما دانشگاهی است که کارهای جذب اعضای هیأت علمی را در بستری بسیار روان و آسان انجام می‌دهد و هماهنگی خوبی میان کارگزاران جذب در این دانشگاه داریم که موجب رضایت است.<
رضوان طلب در بخش دیگری از سخنان خود خطاب به دانشجویان تاکید کرد: دانشجویان باید در مسیر رفع گرفتاری‌ها و مشکلات جامعه تاثیرگذار باشند.
دکتر رضوان‌طلب ادامه داد: اگر در مقابل مشکلات، با ارایه پیشنهاد سازنده و پیگیری سالم پیش برویم، همه مشکلات حل خواهد شد که این کار نیاز به صبوری و پافشاری دارد. ما این خصوصیت نقاد بودن را در دانشجویان به طور برجسته می‌بینیم و این ویژگی خوبی است.<
وی با بیان اینکه "هدف من برای حضور در این دانشگاه، ابلاغ سلام سرپرست وزارت علوم، تحقیقات و فناوری به دانشجویان دانشگاه شهید چمران اهواز است" خاطرنشان کرد: تاکید ویژه مسوولان وزارت علوم نیز این بود که من از سوی شورای معاونان از دانشجویانی که در اوج مشکل گرما در خوابگاه های دانشگاهی این استان، مشکلاتی را متحمل شدند، عذرخواهی کنم. این امر بلافاصله در شورای معاونان وزارت مطرح و مسوولان ذی‌ربط مامور رسیدگی شدند و امیدوارم شاهد چنین قصوراتی در انجام تکالیف خود نسبت به شما دانشجویان نباشیم.<
م. ع / <span dir="rtl" style="text-align:justify;">‏۱۳۶۰< / ع.ع ۵۷
&nbsp;