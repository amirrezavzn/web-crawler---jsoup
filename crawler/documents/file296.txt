دیدار رئیس دانشگاه فردوسی مشهد با شهردار مشهد - وزارت علوم، تحقیقات و فناوری
به گزارش اداره کل روابط عمومی وزارت علوم، در ابتدای این دیدار دکتر کافی به سوابق حضور شهردار مشهد در دانشگاه فردوسی مشهد در سال های قبل اشاره کرد و اظهار داشت:< تغییرات و تحولات خوبی تا کنون در دانشگاه فردوسی مشهد صورت گرفته است و دانشگاه فردوسی مشهد هم اینک در مرزهای دانش پیشرفت خوبی کرده است و بر مبنای نظام های رتبه بندی معتبر جهان از جایگاه خوبی برخوردار است.<
وی همچنین با بیان ظرفیت های علمی، آموزشی و پژوهشی دانشگاه و حضور بیش از ۱۵۰۰ دانشجوی بین المللی اظهار داشت: در حوزه دیپلماسی علمی و جذب دانشجوی خارجی دانشگاه فردوسی مشهد در میان دانشگاه های ایران رتبه اول را در اختیار دارد.<
رئیس دانشگاه فردوسی مشهد افزود سطح علمی و تحقیقات دانشگاه زمینه همکاری با دانشگاه ها و موسسات معتبر داخلی و خارجی را فراهم کرده که منجر به عقد قراردادها و تفاهم نامه هایی شده است.
دکتر کافی ارتباط دانشگاه را با شهرداری مشهد بسیار خوب ارزیابی کرده و فرصت ها و ظرفیت های بسیاری را برای همکاری بیشتر عنوان کرد.<
تقی زاده خامسی شهردار مشهد نیز در این جلسه ضمن استقبال از نقطه نظرات اعضای هیئت رئیسه دانشگاه فردوسی مشهد اظهار داشت: دانشگاه فردوسی مشهد مرجع برنامه ریزی است و می تواند کمک های زیادی در پیشبرد امور شهری داشته باشد. س.س ۱۳۵۱/ ر.ب ۱۳۴۵