استفاده از ظرفیت های پارک علم و فناوری استان، تکلیف همه دستگاه های اجرایی است - وزارت علوم، تحقیقات و فناوری
به گزارش اداره کل روابط عمومی وزارت علوم به نقل ازپارک علم و فناوری البرز، دکتر نجفی با تاکید بر اینکه پایداری اشتغال با نگاه فناورانه امکان پذیر است، افزود: مجموعه استان امکانات خود را در این حوزه در اختیار نهاد ها و ارکان مرتبط قرار می دهد و همه وظیفه دارند در این حوزه همکاری کنند.
وی با اشاره به اینکه شرکت های دانش بنیان استان جزئی از پارک های علم و فناوری هستند، بر ضرورت دنباله روی بخش صنعت و سایر حوزه های اقتصادی از پارک علم و فناوری تاکید کرد.
دکتر عطا اله ربانی، رئیس پارک علم و فناوری استان البرز نیز در این جلسه ضمن تشریح فعالیت های این پارک در راه اندازی ساختارهای فناورانه استان البرز مانند مراکز رشد و نوآوری، به ایجاد اشتغال بیش از ۲۰۰ نفر در این ساختارها اشاره کرد و از فرمانداران و مراکز آموزش عالی و تحقیقاتی همکاری بیشتری را جهت گسترش این ساختارها در شهرستان های استان خواستار شد.
وی خاطرنشان کرد: استفاده از این ظرفیت ها می تواند در استفاده بهینه از فرصت ها، افزایش زمینه اشتغال پایدار، بومی سازی فناوری و جلوگیری از مهاجرت جوانان استان را به دنبال داشته باشد.<
دکتر ربانی برگزاری رویدادهای ترویجی و علمی و ایجاد شبکه نوآوری های مردمی در استان را در قالب پارک علم و فناوری و سایر ساختارهای فناورانه از اهم فعالیت های این پارک در این زمینه برشمرد و در خاتمه از همکاری های صورت گرفته دستگاه های اجرای استان البرز به خصوص استانداری و شرکت شهرک های صنعتی قدردانی کرد.
س.س ۱۳۵۱/ ر.ب ۱۳۴۵
&nbsp;
&nbsp;
&nbsp;
&nbsp;
&nbsp;
&nbsp;