با حضورانجمن علمی فناوری چاپ ایران؛ - وزارت علوم، تحقیقات و فناوری
به گزارش اداره کل روابط عمومی وزارت علوم، نخستین نمایشگاه چاپ، بسته بندی و فرآوری با مشارکت (نمایشگاه دوسلدورف آلمان IPAP< و pacprocess 2017<برگزارکننده بزرگترین نمایشگاه های چاپ و بسته بندی دنیا) در نمایشگاه شهر آفتاب افتتاح شد.<
سیدمحمد سیدی در مراسم گشایش این نمایشگاه با تاکید بر توانمندی های و ظرفیت های صنعت چاپ در کشور گفت: این نمایشگاه در فضای بالغ بر ۱۵ هزارمتر مربع و با حضور ۱۵۰ شرکت داخلی و خارجی آغاز به فعالیت کرده است و امیدواریم از طریق حضور شرکت های خارجی و مشارکت آنها با فعالان و صنعت‌گران داخلی بتوانیم صنعت چاپ کشورمان را به جایگاه واقعی آن برسانیم.<
مدیرعامل نمایشگاه شهرآفتاب با اشاره به استقبال خوب شرکت های خارجی از این نمایشگاه اظهارداشت: مشارکت کنندگان از کشورهای آلمان، اتریش، فرانسه، ایتالیا، بلژیک، کره جنوبی، لهستان، ترکیه و چین دراین نمایشگاه حضوردارند که در زمینه های خدمات پیش تولید چاپ، خدمات پس از چاپ، ماشین آلات، ابزار و تجهیزات جانبی چاپ، چاپ دیجیتال، تبدیل و بسته بندی کاغذ، مواد اولیه، مواد کمکی برای بسته بندی، نرم افزارهای مدیریت چاپ، فرآوری و ماشین آلات بسته بندی مواد غذایی و نوشیدنی ها، فرآوری و ماشین آلات بسته بندی مواد دارویی، آرایشی و بهداشتی، فرآوری و ماشین آلات بسته بندی شیرینی جات و نان ها، مواد بسته بندی، روش های بسته بندی و تولید بسته بندی، ماشین آلات ساخت و تولید مواد بسته بندی فعال هستند.<
حسن پور رئیس فراکسیون اصناف مجلس درمراسم افتتاحیه این نمایشگاه نیز دو خبر مهم برای صنعت‌گران داخلی و همچنین سرمایه گذاران خارجی شرکت کننده در اولین نمایشگاه چاپ و بسته بندی و فرآوری داشت و اعلام کرد: در راستای حمایت از بخش خصوصی همه فعالیت هایی که بخش خصوصی توانایی انجام و اجرای آن را دارد براساس تصمیم مجلس به بخش خصوصی واگذارمی شود و همچنین مجلس و دولت تضمین می کنند تا اصل سرمایه گذاری خارجی را با سود آن در ایران برای سرمایه گذاران خارجی تضمین کنند.<
رئیس فراکسیون اصناف مجلس همچنین در بازدید از غرفه انجمن علمی و فناوری چاپ ایران با تقدیر از تلاش های این انجمن لوح تقدیر فعالان عرصه علمی و اجرایی و همچنین صنعت‌گران صنعت چاپ را اهدا کرد.<
وی ضمن شرکت در جلسه مشترک با محمد بیطرفان رئیس انجمن علمی و فناوری چاپ ایران تاکید کرد: تلاش می کنیم بخش چاپ در برنامه ششم از حمایت های قانونی برنامه ششم توسعه کشور برخوردار شود.<
همچنین دکترمسعودی عضو کمیسیون فرهنگی مجلس شورای اسلامی نیز در بازدید از انجمن علمی فناوری چاپ ایران با ابراز خرسندی از اینکه صنعت چاپ به عنوان یک صنعت از سوی وزارت صنعت، معدن و تجارت به رسمیت شناخته شده، گفت: هم وزارت فرهنگ و ارشاد اسلامی و هم وزارت صنعت صنعت، معدن و تجارت باید از صنعت چاپ حمایت کنند تا این صنعت به جایگاه واقعی خود به لحاظ اشتغال و درآمد برسد.<
ل.س ۴۲/ ر.ب ۱۳۴۵