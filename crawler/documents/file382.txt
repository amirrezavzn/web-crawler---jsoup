دکتر بروجردی علوی سرپرست معاونت پژوهش و فناوری دانشگاه جامع شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه جامع علمی کاربردی، در متن حکم سرپرست دانشگاه جامع علمی کاربردی آمده است:
&nbsp;
سرکار خانم دکتر مهدخت بروجردی علوی
نظر به مراتب تعهد، دانش و تجارب اجرایی سرکارعالی، به موجب این حکم به سمت سرپرست «معاونت پژوهش و فناوری دانشگاه» منصوب‌می‌شوید. انتظار دارد با توجه به جایگاه ویژه این دانشگاه در توسعه آموزش‌های مهارتی، برای تحقق اهداف کلان دانشگاه در راستای سیاست‌های ابلاغی وزیر محترم علوم، تحقیقات و فناوری، با بهره گیری از ظرفیت‌های منابع انسانی، نهایت تلاش خود را بکار گرفته و اهتمام ویژه‌ای در انجام موارد ذیل داشته باشید:
- تلاش برای دست‌یابی به جایگاه دانشگاه کارآفرین
- تدوین برنامه جامع پژوهش‌های کاربردی دانشگاه و تعیین اولویت‌های پژوهشی
- ایجاد ارتباط لازم با مؤسسات داخلی و خارجی به منظور همکاری در امور پژوهشی و مبادله خدمات علمی و فناوری
- برقراری ارتباط با صنعت و بازار کار با هدف نیاز سنجی آموزشهای مهارتی و پاسخگویی به نیازهای جامعه جهت بهبود شرایط اشتغال برای دانش‌آموختگان
- تشکیل مراکز رشد در کنار مراکز آموزش علمی کاربردی و توسعه شرکت‌های رشدی و دانش بنیان
- برنامه‌ریزی و اقدام برای استقرار کامل دولت الکترونیک در دانشگاه
امید است با استعانت از خداوند متعال و با همکاری صمیمانه سایر معاونان، مدیران و همکاران محترم دانشگاه، در اجرای منویات مقام معظم رهبری (مدظله العالی) و مطالبات ریاست محترم جمهور برای نیل به جایگاه دانشگاه نسل سوم موفق و موید باشید.
خانم دکتر مهدخت بروجردی علوی، دانشیار گروه روابط عمومی دانشکده علوم ارتباطات دانشگاه علامه طباطبایی (ره) است. وی پیش از این در سمت مشاور وزیر و مدیرکل روابط عمومی وزارت علوم، تحقیقات و فناوری مشغول فعالیت بود.
ل.م ۵۴/ ر.ب ۱۳۴۵