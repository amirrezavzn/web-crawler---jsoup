۶ واحد فناور پارک علم و فناوری کرمانشاه موفق به کسب رتبه شد - وزارت علوم، تحقیقات و فناوری
<p>به گزارش اداره کل روابط عمومی وزارت علوم به نقل از پارک علم و فناوری کرمانشاه، در این آیین طرح‌های «فرایند فرمولاسیون و ساخت موم قالبگیری به روش اکستروژن از شرکت هایا شیمی»، «آجرنمای دور باغچه ای پلیمیری تو پرداری نانو کامپوزیت فتوکاتالیست و لومینسانس از شرکت ساروج پلیمر ایرانیان»، «استخراج روغن از گیاه کاملینا از شرکت بیستون شفا»، «تولید و استحصال اسید فلوریدریک بر پایه دولومیت از شرکت اسلوب صنعت پارس»، «راه اندازی خط تولید کود شیمیایی سولفات پتاسیم با خلوص بسیار بالا از شرکت توسکا تجارت اریان» از پارک علم و فناوری کرمانشاه به عنوان طرح‌های منتخب مورد تجلیل قرار گرفتند.<br> در این آیین مهندس اکبر قنبر پور رئیس فن بازار ملی با بیان اینکه برای نخستین بار است که این فستیوال خارج از پایتخت برگزار می شود گفت: هدف از برگزاری فستیوال ملی بازار دارایی فکری و نوآوری صنایع شیمیایی و پلیمیر معرفی نوآوری های و عرضه به صنایع و سرمایه گذاران است.<br> وی در ادامه با اشاره به اینکه امروزه بسیاری از مخترعان با چالش تجاری‌سازی روبرو هستند، گفت: برای کمک به مخترعان با همکاری بازار بورس بازاری برای عرضه اختراعات فراهم شد که بازار دارایی فکری راه اندازی شد و تاکنون بیش از ۲۵۰ اختراع در این بازار عرضه شده است.<br> رئیس مرکز فن بازار ملی در ادامه تصریح کرد: همه این تلاش ها در جهت درک بیشتر صنعت و بازار از نواوری و اختراع در جامعه است.<br> وی به تشریح انواع معامله هادر بازار دارایی های فکری اشاره کرد و افزود: واگذاری کل اختراع، واگذاری بخش بهره‌برداری و انتقال اختراع برای مدت خاصی ومشارکت و تشکیل شرکت جدیدی با سرمایه‌گذاران انواع معامله هایی است که مخترعان می توانند در بازار دارایی داشته باشند.<br> قنبر پور در پایان گفت: امیدواریم این فستیوال بتواند با اهداف ترسیم شده به مخترعان در تجاری‌سازی ایده‌ها کمک کند.<br> همچنین در حاشیه این مراسم، شرکت اسلوب صنعت پارس از واحدهای پارک علم و فناوری کرمانشاه با سرمایه‌گذار بخش خصوصی قرارداد سرمایه‌گذاری امضا کرد.<br> ل.م ۵۴/ ر.ب ۱۳۴۵