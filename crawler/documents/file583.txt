کسب مجوز دانش بنیان توسط شرکت زیست فن آوری زند مستقر در مرکز رشد دانشگاه زابل - وزارت علوم، تحقیقات و فناوری
به گزارش اداره کل روابط عمومی وزارت علوم، دکترحسین کمال الدینی عضو هیئت علمی گروه زیست شناسی دانشکده علوم دانشگاه زابل و مدیرعامل شرکت زیست فن‌آوری زند مستقر در مرکز رشد این دانشگاه گفت: ستون‌های استخراج اسیدهای نوکلئیک که در آزمایشگاه‌های ژنتیک مولکولی و تشخیص طبی کاربرد فراوان دارند، عمدتاً از کشورهایی مانند آمریکا، آلمان و برخی کشورهای آسیایی مانند کره وارد کشور می شوند و اکنون متخصصان این شرکت با تلاش و نو آوری و در فرآیندی متفاوت از پروسه تولید نمونه خارجی، موفق به ساخت این ستون‌ها با کارایی قابل رقابت و با قیمتی حدود یک پنجم نمونه خارجی شده اند.<
دکتراحمد قنبری مدیر مرکز رشد دانشگاه زابل ضمن معرفی مرکز رشد واحدهای فن آور به عنوان یکی از مراکز مهم در جهت ارتقای نوآوری ها، کارآفرینی و توسعه اقتصادی کشور، این موفقیت را به جامعه علمی و دانشگاهی زابل تبریک گفت و از دکترکمال الدینی که با هدایت و تبدیل ایده خویش به فن‌آوری، اقتصاد دانایی را در منطقه توسعه بخشیده و گامی موثر در نهادینه سازی دانش فنی و خدمات دانش بنیان مبتنی بر فعالیت‌های تحقیقاتی در تحقق اهداف برنامه چهارم توسعه اقتصادی، اجتماعی و فرهنگی کشور برداشته است، تقدیرکرد و گفت: مرکز رشد واحدهای فن‌آور دانشگاه زابل در سایه الطاف الهی و منویات مقام معظم رهبری (مدظله العالی) و سیاست‌های وزارت متبوع، ضمن توجه به فعالیت های اقتصاد مقاومتی در راستای اهداف اصل ۴۴ قانون اساسی در ایجاد فضای مناسب جهت بروز استعدادها و توانمندی‌های فن‌آوران و شرکت های دانش بنیان با بهره گیری از ظرفیت های متنوع علمی، پژوهشی و منابع انسانی و طبیعی بویژه در حوزه های کشاورزی، منابع طبیعی، شیلات، گردشگری، فنی و مهندسی با پتانسیل هایی چون: هامون، شهرسوخته، مرز همواره تلاش دو چندان خود را جهت دست یابی به اهداف سند چشم انداز <span dir="rtl">۱۴۰۴< و سیاست‌های وزارت علوم، تحقیقات و فناوری به کار می گیرد تا با حل مشکلات بخش تولید، به پویایی و رقابت پذیری در عرصه اقتصادی، فرهنگی، اجتماعی ارمغان آور امید و تحول در زندگی مردم این خطه از میهن باشد.
ل.س ۱۳۴۲/ ع.ع <span dir="rtl">۱۳۵۷<