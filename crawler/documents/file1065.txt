تفاهم‌نامه همکاری مشترک بین دانشگاه کاشان و دانشگاه آلفارو منابی اکوادور منعقد شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر زراعت با اعلام این خبر گفت: این تفاهم‌نامه همکاری مشترک به منظور تسهیل تبادل علمی- بین المللی و توسعه روابط علمی و حمایت از فعالیت‌های تحقیقی مشترک مابین دانشگاه کاشان و دانشگاه آلفارو منابی اکوادور، به امضا رسید.
وی، تبادل اعضای هیئت علمی، پژوهشگران و دانشجو، تبادل مواد آموزشی، فعالیت‌های تحقیقی مشترک، شرکت در سمینارها و جلسات علمی دانشگاه و ایجاد دوره‌های مشترک نانو، برنامه‌های ویژه آموزشی کوتاه‌مدت و توسعه برنامه‌های دانشگاهی مشترک را از مفاد این تفاهم‌نامه بیان کرد.
میگل کامینو رئیس دانشگاه آلفار منابی اکوادور نیز هدف از سفر خود به دانشگاه کاشان را آشنایی با پتانسیل‌های این دانشگاه جامع و ارتقای کیفیت آموزشی هر دو دانشگاه دانست و اظهار امیدواری کرد با امضای این تفاهم‌نامه، تبادلات و ارتباطات علمی بین دو دانشگاه ارتقا یابد و بتوان رشته‌های آموزشی مشترک را در زمینه‌های نانو تکنولوژی و همچنین رشته آموزش زبان فارسی را در دانشگاه اکوادور ایجاد کرد.
این تفاهم نامه که دارای ۹ بند است و به مدت پنج سال اعتبار دارد، توسط دکتر عباس زراعت رئیس دانشگاه کاشان و دکتر میگل کامینو رئیس دانشگاه آلفارو منابی اکوادور به امضا رسید.
ل.م. ۱۳۵۴/ ر.ب ۴۵
<p>&nbsp;
<p>&nbsp;