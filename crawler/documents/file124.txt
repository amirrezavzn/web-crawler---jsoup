مراسم گرامیداشت روز ملی دامپزشک دردانشگاه شهیدباهنر کرمان برگزارشد - وزارت علوم، تحقیقات و فناوری
به گزارش اداره کل روابط عمومی وزارت علوم، دراین مراسم که با حضور دکترمولایی معاون آموزشی و تحصیلات تکمیلی دانشگاه، دکتررادفر رئیس دانشکده دامپزشکی دانشگاه، دکترآقامیری عضو هیئت علمی دانشکده دامپزشکی، دکترعزتخواه رئیس موسسه رازی شعبه کرمان، دکترهاشم زاده رئیس موسسه تحقیقات واکسن و سرم‌سازی رازی، دکتررشیدی مدیرکل دامپزشکی استان کرمان، دکترتوکلی رئیس نظام دامپزشکی استان کرمان، تعدادی از مسئولان استان، اعضای هیئت علمی و کارمندان دانشکده دامپزشکی، برگزارشد.<
وی افزود: مهم ترین شعار دامپزشکی دام سالم، غذای سالم، انسان سالم است و یک دامپزشک باید با عشق، ایثار و فداکاری کار کند و برای قشری کار کند که تمام سرمایه آنها دام‌هایشان است.<
وی تاریخچه دانشکده دامپزشکی در ایران را به طور خلاصه شرح داد و افزود: اولین دانشکده دامپزشکی در سال ۱۳۱۱ در تهران تاسیس شد. دانشکده دامپزشکی در کرمان در سال ۱۳۷۱ آغاز به کار کرد و در حال حاضر ۲۷۸ دکترای عمومی دامپزشکی و۹۰ دانشجوی کارشناسی ارشد و۳۰ دکتری تخصصی مشغول به تحصیل هستند.<
دکترمسعود هاشم‌زاده، در مراسم گرامیداشت روز ملی دامپزشکی در کرمان با بیان اینکه دامپزشکی با چالش‌های مهمی روبه‌روست، گفت: این حوزه با چالش‌های بسیار زیادی درگیر است و مهم‌ترین آن سوداگری است.<
رئیس موسسه تحقیقات واکسن و سرم‌سازی رازی اضافه کرد: حوزه آموزش به سمت سوداگری رفته و برخی جوانان را به این سمت می‌کشانند و دامپزشکی را دستمایه تامین مالی خود می‌کنند، ما ظرفیت ۵۰۰ دانشجو را داریم اما هرساله بالای ۲ هزار نفر پذیرش می‌شوند.<
دکترهاشم زاده، در زمینه تامین اعتبارات از مسئولان رده بالای کشور انتقاد کرد و گفت: مسئولان رده بالای کشور درک درستی از دامپزشکی ندارند و همین مسئله موجب شده تا دامپزشکی نتواند جایگاه خود را به دست بیاورد که جامعه و سلامت آن را تهدید می‌کند.<
وی افزود: این موجب تاسف است که جامعه حتی وظایف دامپزشکی را نمی‌داند و حتی متوجه این موضوع نیست که بهداشت و سلامت مواد غذایی را سازمان دامپزشکی تامین و تایید کند.<
رئیس موسسه تحقیقات واکسن و سرم‌سازی رازی گفت: دامپزشکی با اهمیت است چرا که پایه‌های بهداشت و سلامت جامعه را می‌سازد.<
دکترهاشم‌زاده از تحقیقات کنونی و علم روز در این زمینه ابراز نگرانی کرد و گفت: ما در حوزه تحقیقات بسیار عقب هستیم و در آینده با مشکلات زیادی روبه‌رو می‌شویم هر چند که امروز هم حرفی برای گفتن نداریم.<
وی افزود: البته این افتخار دامپزشکی است که از میان ۹ واکسن اجباری، هفت واکسن را دامپزشکی تحقیق و تولید کرده است که فلج اطفال، سرخک، سرخچه، دیفتری و کزاز برخی از آن‌ها هستند.<
رئیس موسسه تحقیقات واکسن و سرم‌سازی رازی گفت: جامعه ما با تهدیدهای بزرگی روبه‌روست و بیماری‌های نوظهور می‌تواند جامعه را به چالش بزرگی بکشد.<
دکترهاشم‌زاده بیان داشت: باید بیش از این به موسسه رازی توجه کرد که اگر چنین نباشد مملکت درجا خواهد زد، نگاه‌ها باید در سطوح بالا و مدیریتی عوض شود تا بتوانیم جامعه سالمی داشته باشیم.<
گفتنی است در پایان از دکترهاشم زاده رئیس موسسه سرم سازی رازی، خانواده مرحوم دکترمحمود ابراهیمی استادان و دامپزشکان نمونه استان تقدیر شد.
ل.س ۱۳۴۲/ ع.ع ۱۳۵۷