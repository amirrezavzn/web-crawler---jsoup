ایجاد یک هسته مرکزی از نشریات موجود در ISC  و گردآوری نشریات با اعتبار بالاتر - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامی در این نشست که با حضور اعضای حقیقی و حقوقی راهبری پایگاه استنادی علوم جهان اسلام برگزار شد، ضمن تبیین اهمیت جایگاه بین‌المللی پایگاه استنادی علوم جهان اسلام و بخصوص در کشورهای اسلامی، گسترش فعالیت‌های مرتبط را در حوزه‌های مختلف بین‌الدولی کشورهای اسلامی خواستار شد.
دکتر مسعود برومند، معاون پژوهش و فناوری وزارت علوم نیز در این نشست بر اهمیت و توجه به شاخص‌های علمی در برگزاری همایش‌ها در کشور تاکید کرد و از بازنگری آیین‌نامه ثبت همایش‌ها و ابلاغ آن در آینده نزدیک خبر داد.
دکتر محمدجواد دهقانی رئیس پایگاه استنادی علوم جهان اسلام ( ISC< )، نیز گزارشی از عملکرد و دستاوردهای چهار سال اخیر این پایگاه در بخش‌های مختلف از جمله برگزاری نشست‌ها و کارگاه‌های پژوهشی ارتقای جایگاه علمی دانشگاه‌های مختلف در داخل کشور و نیز دانشگاه‌های معتبر در سایر کشورهای اسلامی ارائه کرد.
در این نشست همچنین برنامه‌های پیشنهادی پایگاه استنادی علوم جهان اسلام در سال آینده ارائه و مقرر شد کمیته اجرایی متشکل از نمایندگان کشورهای اسلامی تشکیل و با فعال کردن این کمیته فعالیت‌های آتی پایگاه استنادی علوم جهان اسلام با همفکری و مشورت سایر کشورها در قالب این کمیته اجرایی صورت گیرد.
در ادامه اعضای شورا راهبری پایگاه استنادی علوم جهان اسلام، با تاکید بر توسعه و استمرار فعالیت‌های بین‌المللی پایگاه، درخصوص «لزوم توجه به شاخص‌های علمی در روند ثبت همایش‌ها در پایگاه» و «برنامه‌ریزی درخصوص توجه به سایر شاخص‌های توسعه علمی ازجمله نوآوری و تجاری‌سازی» مطالبی ارائه کردند.
ل.م ۵۴/ ع.ع ۵۷