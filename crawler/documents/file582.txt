وفاق و انسجام کشور در گرو فداکاری، ایثار و از جان‌گذشتگی است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غلامرضا غفاری در مراسم گرامیداشت سی و هفتمین سالگرد شهادت شهید علم‌الهدی و یارانش که در محل یادمان شهدای هویزه برگزار شد، ضمن تقدیر از حضور خانواده های شهدا، مسئولان و عموم مردم اظهار داشت: حماسه هویزه در ۱۶ دی سال ۵۹ رخ داد واین نشان می دهد دانشگاه در همان ماه‌های اول جنگ حضور مؤثری در جبهه دارد و در کنار دیگر عزیزان و رزمندگان این سرزمین، دانشجویان از جان خود مایه گذاشتند.
وی افزود: دانشگاه همواره در همه رخدادهای تاریخی، دفاع از کیان این سرزمین و ارزش های دینی را وجهه همت خود قرار داده و با هوشمندی، تلاش و درایت توانسته است حضور مؤثر خود را نشان دهد.<
دکترغفاری با اشاره به اهمیت برگزاری چنین برنامه‌ها و جلساتی گفت: نمی خواهیم این برنامه‌ها صرفاً تجلیل باشد. در کنار این تجلیل باید تمام تلاش خود را به کار بندیم که شهیدان ما کسانی مثل شهید علم‌الهدی و همرزمانشان الگو و مرجع دانشجویان امروز ما قرار بگیرند. به آنها اقتدا کنند و توجه به عدالت و مبارزه با ظلم را در هر قامت و قالبی وجهه همت خود قرار دهند.<
وی گفت: شهید علم‌الهدی دانشجوی تاریخ دانشگاه فردوسی مشهد بود که درس‌های تاریخ دانشگاه را رها کرد و تاریخ دیگری را رقم زد. او درس‌خوانده تجربی و عملی این سرزمین بود و نام او در آثار تاریخی ما در کنار دیگر شهدا و فداکارانی که همواره در برابر ظالمان برای پاسداشت ارزش‌های دینی این سرزمین از جان خود مایه گذاشتند، باقی خواهد ماند.<
دکترغفاری با بیان اینکه نام و یاد آنها در متون تاریخی این سرزمین نقش بسته است، گفت: این ما هستیم که باید تاریخ سراسر مجاهدت و حماسه آنها را بخوانیم. شهید علم‌الهدی و دیگر عزیزانی که دانشگاه را رها کردند و در دانشگاه دیگری حضور یافتند، جوانانی بودند که نگاه عدالت‌گرایانه و استکبارستیزی آنها نه تنها در جبهه‌های جنگ بلکه در همه حوزه‌ها مشهود است.<
معاون فرهنگی و اجتماعی وزارت علوم، تحقیقات و فناوری ادامه داد: شهید علم الهدی از گروه دانشجویان پیرو خط امام راحل بود. در همان روزهای شروع انقلاب اسلامی متوجه حرکت‌های استکبار بود و در تاریخ کوتاه زندگی خود رخدادهایی را ثبت کرد که هواره برای نسل جدید الگو و درس‌آموز است.<
دکتر غفاری در پایان گفت: وظیفه خود می‌دانم یاد شهدای عزیز این سرزمین به ویژه شهدای سوسنگرد و هویزه را گرامی بدارم. شهدایی که در پانزدهم و شانزدهم دی ۵۹ حماسه آفریدند. شهید علم‌الهدی و یارانش دانشگاه را رها کردند و در دانشگاه دیگری حضور یافتند و جوانانی بودند که نگاه عدالت‌گرایانه و استکبارستیزی آنها نه تنها در جبهه‌های جنگ بلکه در همه حوزه‌ها مشهود بود.&nbsp;