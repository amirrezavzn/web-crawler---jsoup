امضا تفاهم نامه همکاری  میان دانشگاه بین المللی امام خمینی(ره) و دانشگاه هرات - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه بین المللی امام خمینی، هیئتی از نمایندگان دانشگاه خواجه عبدالله انصاری هرات متشکل از دکتر رضایی، رئیس دانشگاه، دکتر معین رضایی، معاون آموزشی و تعدادی از اعضای هیئت علمی آن دانشگاه در سفر ۲روزه ضمن بازدید از دانشگاه بین المللی امام خمینی با دکتر بیات، معاون امور بین الملل دانشگاه دیدار کردند.
در این دیدار تفاهم نامه همکاری بین دو دانشگاه در خصوص تبادل استاد و دانشجوو همکاری در زمینه های آموزشی، پژوهشی و فناوری منعقد شد.
همچنین نشست پرسش و پاسخ با دانشجویان افغانستانی مشغول به تحصیل در دانشگاه بین المللی امام خمینی (ره) در خصوص مسائل و مشکلات دانشجویان افغانستانی برگزار شد و مواردی از قبیل زمینه های اقتصادی، عدم فرصت های شغلی، عدم درخواست بازگشت دانشجویان افغانستان پس از فارغ التحصیلی به کشورشان مورد بررسی و تبادل نظر قرار گرفت.
س.س ۱۳۵۱/ ر.ب ۱۳۴۵