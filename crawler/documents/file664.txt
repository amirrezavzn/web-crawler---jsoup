رئیس دانشگاه تحصیلات تکمیلی صنعتی و فناوری پیشرفته: سرمایه‌گذاری داخلی و خارجی یکی از کلیدهای اساسی در اشتغال‌زایی جوانان تحصیل کرده است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر آروین که در آیین استقبال از دانشجویان نوورود دانشگاه تحصیلات تکمیلی صنعتی و فناوری پیشرفته سخن می گفت به تشریح وضعیت دانشگاه های کشور از ابتدای پیروزی انقلاب اسلامی تاکنون پرداخت.<
وی به گسترش دانشگاه ها و مراکز آموزش عالی در دهه دوم و سوم انقلاب اسلامی اشاره و خاطرنشان کرد: امروزه نیاز کشور به نیروی متخصص و کارآمد در دانشگاه های کشور تامین می شود.<
وی در عین حال از گسترش بی رویه دانشگاه ها و مراکز آموزش عالی در سال های گذشته انتقاد و تصریح کرد: وقتی رشد کمی دانشگاه از یک حد خارج شود قطعاً به آموزش لطمه زیادی خواهد زد و با فارغ التحصیلان بیکار مواجه می شویم.<
رئیس دانشگاه تحصیلات تکمیلی صنعتی و فناوری پیشرفته با استقبال از اصلاح سیاست ها در وزارت علوم، تحقیقات و فنناوری تاکید کرد: در سال های اخیر، رشد کمی دانشگاه ها متوقف شده است و دانشگاه ها در مسیر رشد کیفی گام برمی دارند.<
وی با بیان اینکه امروز با بحران بیکاری فارغ التحصیلان روبرو هستیم اذعان کرد: سرمایه‌گذاری داخلی و خارجی یکی از کلید های اساسی در رفع بحران بیکاری و اشتغال زایی جوانان تحصیل‌کرده است.<
دکترآروین گفت: در شرایط کنونی دانشگاه‌ها باید به سمت رشد و توسعه کیفی حرکت کنند و دانشگاه تحصیلات تکمیلی صنعتی و فناوری پیشرفته با توجه به امکانات زیربنایی آموزشی، پژوهشی و اداری به عنوان یک دانشگاه ماموریت گرا در زمینه ارتقای کیفیت پیشتاز است.<
رئیس دانشگاه تحصیلات تکمیلی صنعتی و فناوری پیشرفته نسبت استاد به دانشجو دراین دانشگاه را یک به پنج اعلام کرد که در کمتر دانشگاهی این نسبت وجود دارد.<
دکترآروین در پایان سخنان خود با تبریک به دانشجویان پذیرفته شده در دانشگاه تحصیلات تکمیلی صنعتی و فناوری پیشرفته خطاب به دانشجویان گفت: از فرصت‌های آموزشی و پژوهشی دانشگاه و استادان مجرب بهترین بهره را ببرید تا به ارتقای علمی دانشگاه و کشور کمک کنید.
آیین استقبال از دانشجویان نو ورود دانشگاه تحصیلات تکمیلی صنعتی و فناوری پیشرفته در سالن ۳۰۰ نفری مرکز همایش های دانشگاه دانشجویان برگزارشد.<
ل.س ۱۳۴۲/ ر.ب ۱۳۴۵