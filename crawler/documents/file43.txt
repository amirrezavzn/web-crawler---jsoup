برگزاری کارگاه تخصصی "اثرات تغییر اقلیم و منابع آب‌های سطحی و زیرزمینی" در دانشگاه علوم کشاورزی و منابع طبیعی گرگان - وزارت علوم، تحقیقات و فناوری
به گزارش اداره کل روابط عمومی وزارت علوم، استاد بازنشسته هیدروژئولوژی و زمین‌شناسی گروه فیزیک و زمین‌شناسی دانشگاه پروجا ایتالیا در این کارگاه در خصوص تغییر اقلیم و منابع آب، هیدرولوژی آب‌های زیرزمینی و بهره‌برداری از چشمه‌ها در عصر تغییر اقلیم به ارائه سخنرانی پرداخت.<
دکتر والتر دراگونی گفت: نظرات مختلفی بر روند تغییر اقلیم وجود دارد، برخی از دانشمندان آن را روند طبیعی قلمداد می‌کنند و برخی دیگر علاوه بر آن، از انسان به عنوان تشدیدکننده تغییرات و تبعات این پدیده یاد می‌کنند. اما موضوعی که همه دانشمندان در آن تفاهم دارند روند بروز تغییر اقلیم است، مدل‌های اقلیمی زیادی توسط کاربران استفاده می‌شود که به لحاظ وجود عدم‌قطعیت داده‌های ورودی، ساختار مدل و عوامل تأثیرگذار، نتایج متفاوتی از مدل‌ها به‌دست می‌آید، که لازم است سیاست‌گذاران و تصمیم‌گیران در برنامه‌های خود نتایج متفاوت خروجی‌های مدل را مدنظر قرار دهند.<
در این کارگاه، جمعی از استادان صاحب‌نظر، متخصصان، کارشناسان بخش های اجرایی و پژوهشی و دانشجویان مقاطع تحصیلات تکمیلی حضور داشتند و در خصوص موضوع کارگاه فعالانه به تبادل نظر و بحث پرداختند.<
م.ع ۱۳۶۰/ ر.ب ۱۳۴۵