پنجره ای رو به فرصت های علمی جامعه ایران و آلمان: دیدار و مناظره رو در روی پژوهشگران ایرانی و انجمن لایپنیتز - وزارت علوم، تحقیقات و فناوری
به گزارش اداره کل روابط عمومی وزارت علوم، دراین کارگاه، تعداد زیادی از پژوهشگران کشورمان از دانشگاه های تهران، شهیدبهشتی، صنعتی شریف، تربیت مدرس، الزهرا (س)، اصفهان، صنعتی اصفهان، تبریز، شیراز، گیلان، شهیدچمران اهواز و پژوهشگاه مواد و انرژی، پژوهشگاه رویان و وزارت بهداشت، درمان و آموزش پزشکی، دانشگاه علوم پزشکی اصفهان، به همراهی تنی چند از مقامات عالی رتبه سازمان مدیریت و برنامه ریزی کشور و وزارت علوم، تحقیقات و فناوری، با ۱۵ تا ۲۰ پژوهشگر از موسسات مختلف تحقیقاتی انجمن لایبنیتز از دانشگاه های بزرگ آلمان گرد هم خواهند آمد تا در جهت تبیین مسیر همکاری پژوهشی اینده دو طرفه همکاری های پژوهشی به صورت رو به بحث و گفتگو بپردازند.<
در این کارگاه دو روزه که با حضور پروفسور دکترماتیاس کلینر (Prof. Dr.-Ing. Matthias Kleiner)< ، رئیس انجمن لایپنیتز و پروفسور مارگریت وینتر منتل (Prof. Dr. Margret Wintermantel )< رئیس موسسه تبادلات آکادمیک آلمان (DAAD)< ، افتتاح خواهد شد، پیش بینی شده است تا نشست های علمی، تخصصی با سه موضوع درخور توجه با عناوین: بهداشت، تنوع زیستی، استفاده و مدیریت آّب و سرزمین ها، به صورت موازی تشکیل شود.
دراین جلسات، پژوهشگران ایرانی و محققان لایپنیتز، که از موسسات مختلف تحقیقاتی این انجمن در کارگاه شرکت کردند، به سخنرانی پرداختند و زمینه های همکاری برای اجرای پروژه های تحقیقاتی مشترک در سه زمینه مورد توجه کارگاه، را مورد بررسی قراردادند.
همچنین شرکت کنندگان در کارگاه از تحولات جاری در زمینه های مربوطه و تلاش خود در جهت راه حل های مناسب که می توان به نفع هر دو کشور باشد، گزارشاتی ارائه دادند.<
همچنین مقررشده است تا اعضای رسمی این هیئت اعزامی در طول مدت سفر خود با مقامات وزارت آموزش و تحقیقات جمهوری فدرال آلمان در باره برگزاری روز علم آلمان در کشورمان که مقرر شده است در اوایل سال آتی میلادی (ژانویه ۲۰۱۸) دردانشگاه علم و صنعت ایران برگزارشود، بحث و گفتگو کنند.
گفتنی است ملاقات با مقامات سفارت جمهوری اسلامی ایران در برلین، ونیز بازدید از بخش ژنتیک مولکولی موسسه ماکس پلانک (Max Planck Institute)< ، موزه تاریخ طبیعی برلین، ازجمله برنامه هایی است که برای این هیئت اعزامی در نظر گرفته شده بود.
ل.س ۱۳۴۲/ ع.ع ۱۳۵۷