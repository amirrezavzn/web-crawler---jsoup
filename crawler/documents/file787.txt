نشست مشاوران رفاهی منطقه ۳ و دبیران شورای رفاهی مناطق ده‌گانه در دانشگاه تبریز برگزار شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر محمدتقی مختاری معاون دبیر ستاد امور رفاهی وزارت علوم، تحقیقات و فناوری در این نشست در سخنانی گفت: پرداختن به امور رفاهی در دانشگاه‌ها برای اثرگذاری برنامه‌های آموزشی و ایجاد انگیزه در همکاران، باید در اولویت امور قرار بگیرد.
وی افزود: ستاد امور رفاهی وزارت علوم اقداماتی را در جهت رفاه اعضای هیئت علمی و کارکنان دانشگاه ها انجام داده است که از جمله می‌توان به ایجاد تفاهم‌نامه با بعضی از بانک‌ها از جمله بانک ملی و وزارت راه و شهرسازی جهت خدمات رفاهی بیشتر به همکاران اشاره کرد.
دکتر مختاری ارائه کارت‌های اعتباری ارزی را از دیگر اقدامات انجام شده برای رفاه اعضای هیئت علمی دانست و تصریح کرد: با این کارت‌ها، مشکل همراه بردن پول نقد در سفرهای خارجی حل می‌شود که همکاران برای دریافت آن باید از طریق سایت مربوطه ثبت نام انجام دهند.
دکتر علی حسین زاده دلیر معاون پشتیبانی و توسعه منابع دانشگاه تبریز نیز در این نشست، سیر انجام امور رفاهی در دانشگاه‌ها را رضایت‌بخش عنوان کرد و گفت: با کارهای خوب صورت گرفته امور رفاهی اعضای هیئت علمی و کارمندان دانشگاه‌ها، امور رفاهی جایگاه خودش را به دست آورده است. دانشگاه تبریز همواره از پیشگامان تامین کننده امور رفاهی برای همکاران بوده و سعی بر این است بیشتر امور در این دانشگاه انجام گیرد.
وی ادامه داد: اعطای هزینه غذا، مسکن، ایاب و ذهاب و کمک تحصیلی مهد کودک از جمله اموری است که در دانشگاه تبریز جهت رفاه حال همکاران دانشگاه انجام می‌شود.
گزارش مشاوران ستاد رفاهی درخصوص فعالیت‌ها، گزارش عملکرد شورای مناطق، توسط دبیران مناطق و بحث و بررسی در خصوص راهکارهای تقویت شورای رفاهی از دیگر برنامه‌های این نشست بود.
ل. م. ۱۳۵۴/ ع.ع ۱۳۵۷
&nbsp;