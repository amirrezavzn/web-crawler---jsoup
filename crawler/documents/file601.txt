تمرکز بر افزایش شرکت‌های دانش بنیان جزو برنامه‌های آتی این مرکز است - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر میرزایی در یکصدو بیست و هفتمین نشست شورای فناوری مرکز رشد واحدهای فناور دانشگاه که با حضور اعضای شورای فناوری برگزار شد، گفت: بر اساس آمار ارائه‌شده از شروع به کار مرکز تاکنون بیش از ۶۵۰ ایده دریافت شده که ۵۰۵ طرح داوری و بیش از ۱۱۸ شرکت تاکنون پذیرش‌شده‌اند و از این تعداد در حال حاضر ۴۴ شرکت در مرکز رشد مستقر است.
در ادامه این نشست به چالش‌های پیش روی مرکز رشد دانشگاه شهید چمران اهواز پرداخته شد و راهکارهایی برای بهبود فضای کسب‌وکار و همچنین تبلیغات مرکز توسط اعضای شورا ارائه شد.
همچنین مقرر شد در ماه‌های آتی با همکاری انجمن‌های علمی و مدیران گروه‌های آموزشی تبلیغات بیشتری برای جذب دانشجویان و فارغ‌التحصیلان دانشگاه انجام شود.
در این نشست شرکت‌های «پیشگامان علم و صنعت جنوب»، «طلوع ارتباطات دیاکو» و «نوین صنعت مهندسین جوان» برای ورود به دوره رشد از گزارش کسب‌وکار خود دفاع کردند و درنهایت شورای مرکز با استقرار این شرکت‌ها در دوره رشد موافقت کرد.
ل.م. ۵۴/ ر.ب ۱۳۴۵
<p>&nbsp;
<p dir="ltr">&nbsp;
&nbsp;