«سامانه هوشمند مدیریت مصرف آب»در غرفه دانشگاه صنعتی اصفهان رونمایی شد - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر مهدی قیصری عضو هیأت علمی دانشکده کشاورزی دانشگاه صنعتی اصفهان گفت: طراحی سامانه مدیریت هوشمند مصرف آب و بهره برداری از شبکه آبرسانی با همکاری بخش خصوصی و با هدف افزایش بهره وری مصرف آب توسط محققان دانشگاه صنعتی اصفهان صورت گرفته است.<
دانشیار دانشکده کشاورزی دانشگاه صنعتی اصفهان با بیان اینکه در این طرح مهندسی، طراحی و ساخت سخت افزارهای سامانه های مدیریتی، برنامه های نرم افزاری و مدلسازی مورد نیاز برای مدیریت وآنالیز عملکرد شبکه های آبرسانی و آبیاری تهیه و بصورت عملیاتی اجرا شده است، بیان کرد: این طرح در راستای توسعه سامانه های مدیریت هوشمند مصرف آب و بهره برداری ازشبکه آبرسانی، بعنوان یک فعالیت بین رشته ای از علوم برق، الکترونیک، مکانیک، کشاورزی، کامپیوتر و مهندسی آب در مدت چهار سال به انجام رسید.<
دکتر قیصری، امکان اضافه شدن این سامانه به شبکه های آبرسانی و آبیاری موجود وافزایش ارزش افزوده به سرمایه گذاری های قبلی را از مهمترین ویژگی های این سامانه عنوان کرد و افزود: سامانه هوشمند بهره برداری از شبکه آبرسانی، قابلیت کاربرد در شبکه های آب شرب، صنعت و فضای سبز شهری را دارد.<
وی کاهش مصرف انرژی، کاهش نشت از شبکه آبرسانی، کاهش هزینه های تعمیر و نگهداری شبکه آبرسانی، کاهش هزینه های نیروی انسانی، افزایش عمر مفید تأسیسات، مدیریت توزیع عادلانه آب شرب در شرایط کمبود آب و حذف جیره بندی در شهر و افزایش رضایت مندی مشترکین را از جمله مزیت های این سیستم عنوان کرد.<
دکتر قیصری با تأکید بر ضرورت افزایش بهره وری مصرف آب در شرایط فعلی کشور، افزود: سامانه مدیریت هوشمند توزیع آب یک راه حل جامع برای نظارت و کنترل بر مصرف آب در بخش های مختلف کشاورزی، صنعت، شرب و فضای سبز ارائه می دهد. در این سامانه میزان آب مورد نیاز برای هر مصرف کننده مشخص شده و با استفاده از ابزارهای نظارتی و کنترلی از طریق بستر GSM< و نرم افزار تحت وب قابل مدیریت است. م. ع ۱۳۶۰
&nbsp;