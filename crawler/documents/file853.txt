رونمایی از سه محصول فناورانه شرکت‌های دانش بنیان مستقر در شهرک علمی و تحقیقاتی اصفهان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از شهرک علمی و تحقیقاتی اصفهان، یکی از محصولات رونمایی شده دستگاه وکیوم تراپی زخم مدل Integro< ، محصول شرکت طب تجهیز پایا است که شامل دستگاه Integro< و پانسمان Integro< می‌باشد و با سه مکانیسم جذب ترشحات زخم به لایه جاذب پانسمان، اجازه تبخیر مقداری از ترشحات توسط لایه پلی اورتان و انتقال ترشحات زخم به میزان ۵۰ سی سی به محفظه جمع‌آوری، ترشحات عفونی را از سطح زخم به بیرون هدایت می‌کند.<
دستگاه وکیوم تراپی زخم مدل iSimplex< دیگر فناوری شرکت طب تجهیز پایا است که امکان درمان زخم را با محلول‌های آنتی سپتیک و یا شستشوی زخم را با نرمال سالین به طور اتوماتیک می‌دهد. این دستگاه دریچه جدیدی را برای درمان زخم‌های مزمن و عفونی باز می‌کند، همچنین تکرر و زمان شستشوی زخم در برنامه دستگاه قابل تنظیم است و بعد از آن بدون نیاز به حضور پرسنل پزشکی، شستشوی زخم توسط دستگاه انجام می‌شود.<
فلورید منیزیم، محصول شرکت رایکا صنعت افرند نیز در بازدید وزیر علوم، تحقیقات و فناوری از توانمندی های شهرک علمی و تحقیقاتی اصفهان رونمایی شد.<
این محصول یکی از مهمترین گروه‌های سرامیکی فلوریدی محسوب می‌شود که با توجه به خواص منحصر به فرد آن در زمینه تولید پنجره‌های مادون قرمز و پوشش‌های ضد انعکاس، دارای کاربرد بسیار فراوانی است، از این رو و با توجه به نیاز کشور در صنایع مختلف جهت جلوگیری از خروج ارز و بومی‌سازی تولید این ماده، شرکت رایکا صنعت افرند در زمینه تولید نانو پودر منیزیم فلورید در حال فعالیت است.<
ریزساختار نانومتری با ابعاد ۳۰ تا ۵۰ نانومتر، خلوص بالای ۹/۹۹، تک فاز بودن محصول، قسمت تمام شده کمتر نسبت به نمونه تجاری، قابلیت ایجاد تغییر در ماهیت ریز ساختار از جمله مزایای این فناوری است.<
شهرک علمی و تحقیقاتی اصفهان با ایجاد و بهره‌برداری از مراکز رشد و پارک‌‌های علم و فناوری وابسته به خود توانسته است با نقش‌آفرینی در اکوسیستم نوآوری و کارآفرینی و ایجاد زیرساخت‌های لازم برای رشد و توسعه بیش از ۴۸۰ شرکت‌دانش‌بنیان، قدم‌های موثری را در راه توسعه اقتصادی کشور بردارد.
<p>&nbsp;