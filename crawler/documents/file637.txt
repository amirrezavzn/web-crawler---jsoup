اجرای پروژه پژوهشی مشترک بین دانشگاه حکیم سبزواری و دانشگاه لیون ۱ فرانسه - وزارت علوم، تحقیقات و فناوری
به گزارش اداره کل روابط عمومی وزارت علوم، پس از انعقاد تفاهم‌نامه همکاری با دانشگاه لیون در سال ۱۳۹۴ و با توجه به آنکه کلیه دانشگاه‌های شهر لیون فرانسه طی یک کنسیرسیوم به لحاظ اداری به هم پیوستند، تفاهم‌نامه موجود بین دانشگاه حکیم سبزواری و این دانشگاه به همه دانشگاه‌های شهر لیون فرانسه از نظر قانونی گسترش پیدا کرد.
در ادامه همکاری‌های پژوهشی بین دانشگاه حکیم سبزواری و دانشگاه‌های لیون فرانسه در تابستان سال جاری با پیگیری‌های انجام شده مبلغ بیست هزار یورو از سوی دانشگاه لیون یک فرانسه برای پژوهش‌های مشترک بین دو دانشگاه اختصاص یافت.
این مبلغ برای خرید وسایل مورد نیاز استادان یا دانشجویان مجری پروژه مشترک اختصاص خواهد یافت و نتایج حاصل از پژوهش به نام پژوهشگران هر دو دانشگاه منتشر خواهد شد.
ل. م. ۱۳۵۴/ ع.ع ۱۳۵۷
&nbsp;
<p>&nbsp;
<p>&nbsp;