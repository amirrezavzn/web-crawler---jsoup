کتاب جامع آموزش زبان فارسی برای مجاری زبانان منتشر شد - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه سمنان، این کتاب با همکاری دکتر عصمت اسماعیلی دانشیار گروه زبان و ادبیات فارسی دانشگاه سمنان، به عنوان سر ویراستار بخش فارسی و مولف بخشی از متون فارسی و با نویسندگی دکتر اگنش نمت استادیار گروه ایرانشناسی دانشگاه اتووش لوراند بوداپست در طول یک سال و نیم تهیه شده است.<
دکتر عصمت اسماعیلی گفت: کتاب جامع آموزش زبان فارسی برای تهیه مواد آموزشی تدریس در گروه ایرانشناسی دانشگاه بوداپست و مرکز خانه زبان ایران تدوین و منتشر شد.<
دکتر اسماعیلی افزود: کتاب جامع آموزش زبان فارسی (با واسطه زبان مجاری) که با آموزش الفبا و صداهای زبان فارسی آغاز می شود، علاوه بر اینکه آموزش تقریباً کامل دستور زبان فارسی را در بر دارد، بخش های گفت وگو و متون ساده و فرهنگ موضوعی روزمره را نیز شامل می شود.<
این عضو هیئت علمی دانشگاه سمنان اضافه کرد: این کتاب برای تدریس زبان و نگارش فارسی در سه نیمسال در نظر گرفته شده و با عکس های فراوانی که در آن گنجانده شده در واقع هدف ایرانشناسی را هم به طور مختصر دنبال می کند.<
دکتر اسماعیلی که با همکاری دانشگاه سمنان به مدت سه نیم سال (۱۳۹۴-۱۳۹۶) به عنوان استاد اعزامی در دانشگاه بوداپست مشغول تدریس زبان فارسی بود، با همکاری دانشگاه سمنان و سفارت جمهوری اسلامی ایران، خانه زبان ایران را نیز در بوداپست راه اندازی کرد.
س.س ۱۳۵۱/ ر.ب ۱۳۴۵