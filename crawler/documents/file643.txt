طرح مدیریت سبز در مسیر رسیدن به توسعه پایدار دردانشگاه جهرم در دست مطالعه و اجرا است - وزارت علوم، تحقیقات و فناوری
به گزارش اداره کل روابط عمومی وزارت علوم، دکترنادریان از دو طرح احداث نیروگاه ۱۰۳ کیلو واتی ترکیبی بادی–خورشیدی و احداث نیروگاه ۲۵ مگاواتی خبر داد و گفت: طرح احداث نیروگاه ۱۰۳ کیلو واتی ترکیبی بادی–خورشیدی شامل طراحی و راه اندازی یک نیروگاه ترکیبی مشتمل بر ظرفیتی معادل ۱۰۰ کلیو وات توان حاصل از پنل های خورشیدی و ۳ کیلو وات توان حاصل از توربین های بادی است. طراحی و نظارت این سیستم توسط تیم اجرایی دانشگاه جهرم صورت می پذیرد.<
وی افزود: دانشگاه جهرم توانایی نصب و راه اندازی یک سایت نیروگاه ترکیبی از نوع تزریق به شبکه را داراست. این سایت نیروگاهی می تواند زمینه انجام مطالعات و تحقیقات را در زمینه انرژی های نو فراهم آورد. گروه برق و مکانیک دانشکده فنی و مهندسی دانشگاه جهرم در کمیته تخصصی انرژی به دانش طراحی و ساخت توربین های بادی ارشمیدسی دست یافته است.<
احداث نیروگاه ۲۵ مگاواتی که این نیروگاه گازی با توجه به تکنولوژی های جدید در زمینه تولید برق بازدهی بسیار بالاتر از نیروگاه های فعلی تولید کننده برق در سطح کشور داشته و با تولید میزانی بسیار کمتر از co2< در زمره طرح های مدیریت سبز قرار می‌گیرند.<
دکتر نادریان در ادامه گفت: با توجه به مکاتبات صورت گرفته با شرکت برق منطقه ای فارس در اسفند ماه سال ۱۳۹۴ موافقت این سازمان با احداث نیروگاه در اراضی پردیس دانشگاه به ظرفیت تولید ۲۵ مگاوات برق اخذ شد. این نیروگاه یک نیروگاه مولد مقیاس کوچک محسوب شده و دولت ضمن حمایت از ایجاد چنین مراکزی، خرید تضمینی برق را نیز انجام خواهد داد.<
این دو طرح جامع، در گزارش اقدامات مدیریت سبز دانشگاه‌ها به ثبت رسیده است.<
ل.س ۱۳۴۲/ ر.ب ۱۳۴۵