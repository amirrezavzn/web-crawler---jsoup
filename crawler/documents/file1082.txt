دستیابی دانش آموختگان دانشگاه تفرش به دانش فنی ساخت دستگاه‌های آزمایشگاهی رشته مهندسی برق کنترل - وزارت علوم، تحقیقات و فناوری
به گزارش اداره کل روابط عمومی وزارت علوم، دکترپیشوایی دراین خصوص گفت: سه آزمایشگاه "کنترل صنعتی"، "ابزار دقیق" و "کنترل دیجیتال" رشته مهندسی برق کنترل دانشگاه تفرش با دانش فنی دانش آموختگان و دانشجویان این دانشگاه طراحی، تجهیز و راه اندازی شد.<
وی با بیان اینکه این آزمایشگاه ها با امکانات مالی محدود دانشگاه و با بهره برداری از دانش و تجربه موجود تجهیز شده است، افزود: این دستگاه های آزمایشگاهی در نوع خود کم نظیربوده زیرا دانش داخلی، تکمیل، ارتقا و بهبود آن امکان‌پذیر است با ساخت این دستگاه ها ضمن صرفه جویی ارزی قابل توجه در زمان و قیمت تمام شده صرفه جوی کرده ایم، زیرا هزینه تمام شده تجهیز این آزمایشگاه ها یک دهم خرید نمونه خارجی آن است که در واقع فرآیند تکمیل و تجهیز این آزمایشگاه ها مصداق بارز اقتصاد مقاومتی است.<
دکترپیشوایی با اشاره به مدت زمان تجهیز ومطالعات انجام شده دراین حوزه خاطرنشان ساخت: با تلاش دانش آموختگان وتزریق آرام منابع مالی توانستیم در مدت شش ماه این تعداد سیستم را به صورت مدرن طراحی کرده و ساخت آنها را نیز به اتمام برسانیم و در آغاز ترم جدید تحصیلی از این سه آزمایشگاه بهره برداری کنیم.<
رئیس دانشکده مهندسی برق دانشگاه تفرش ادامه داد: بسیاری از دانشگاه ها و صنایع کشور نیازمند چنین دستگاه ها و تجهیزات آزمایشگاهی می باشد که دانشگاه تفرش از آمادگی کامل برای در اختیار نهادن این فرآیند و دانش به آنان در قالب ساخت این تجهیزات و برگزاری دوره های آموزشی برخوردار می باشد، زیرا کاربرد این دستگاه ها محدود به آموزش در دانشگاه ها نیست و کاربرد حرفه ای و صنعتی نیز دارد و در مقیاس صنعتی بهره برداری از این سیستم ها می تواند به صرفه جویی در انرژی و بهبود محصولات کمک کند.<
دکتر پیشوایی با بیان اینکه این تجهیزات خیلی بیشتر از برگزاری دوره های آموزشی تنوع دارد، ادامه داد: هفتاد آزمایشگاه متنوع را می توان با این دستگاه ها و تجهیزات اجرا کرد و دانشجویان را با آنچه در صنعت مورد نیاز است آشنا کرده و همچنین می توان پروژه های تحقیقاتی دوره های کارشناسی، کارشناسی ارشد و حتی دکتری را با کمک این تجهیزات در یک بستر آزمایشگاهی به پیش برد.<
ل.س ۱۳۴۲/ ع.ع ۱۳۵۷‌