فرمانده انتظامی سبزوار: گسترش نگاه و رویکرد علمی در جامعه راهکار حل مشکلات و معضلات است - وزارت علوم، تحقیقات و فناوری
به گزارش اداره کل روابط عمومی وزارت علوم، مسئولان و دانشجویان دانشگاه حکیم سبزواری با فرمانده انتظامی شهرستان سبزوار و مسئولان فرماندهی نیروی انتظامی شهرستان به مناسبت هفته ناجا دیدار و با اهدای گل از زحمات این عزیزان در حفظ و برقراری امنیت در جامعه تقدیر کردند.<
سرهنگ هاشم زاده هاشمی دراین دیدار با تشکر از حضور جامعه دانشگاهی، دانشگاه حکیم سبزواری را به عنوان دانشگاه بزرگ، برخوردار و مطرح در منطقه برشمرد و گفت: خوشبختانه و با وجود دانشگاه‌هایی همچون حکیم سبزواری در شهر سبزوار امروزه شهر سبزوار به عنوان شهری دانشجویی و فرهنگی در منطقه به شمار می آید.<
وی با اشاره به اینکه میزان رشد و تعالی یک کشور بستگی به میزان دانشجوهای آن کشور دارد، افزود: امروز سرمایه کشور تنها محدود به منابع و معادن و تولید ناخالص ملی نیست بلکه بخش اعظمی از سرمایه کشور را نیروی انسانی و جوانان و دانشجویان تشکیل داده اند.<
سرهنگ هاشمی با یادآوری این مهم که امروز در دانشگاه های ما حاکمیت اندیشه ناب و اصول صحیح انسانی برقراراست، ادامه داد: برآنیم با تامین امنیت پایدار و همه جانبه در جامعه، تعلیم و تربیت و پرورش جوانان این کشور تنها دغدغه استادان و تحصیل تنها دغدغه دانشجو باشد.<
فرمانده انتظامی شهرستان سبزوار با تاکید بر اینکه تعامل، دوستی متقابل و ارتباط تنگاتنگ ما را به سر منزل مقصود خواهند رساند، یادآورشد: رویکرد نیروی انتظامی پیشگیرانه است و با برخورد های قهرآمیز موافق نیستیم.<
وی با تاکید براینکه دشمن با نقاب تزویر وارد میدان شده است، خاطرنشان کرد: خوشبختانه رهبر فرزانه انقلاب بسیاری از توطئه ها را با تدبیر علوی خنثی کردند.<
ل.س ۱۳۴۲/ ع.ع ۱۳۵۷