نشست سراسری کارشناسان امور دانشجویان غیر ایرانی و مراکز آموزش عالی سراسر کشور دردانشگاه الزهرا(س) - وزارت علوم، تحقیقات و فناوری
به گزارش اداره کل روابط عمومی وزارت علوم، این نشست با سخنرانی دکترعبد الحمید علیزاده مدیرکل اموردانشجویان غیرایرانی سازمان امور دانشجویان وزارت علوم، تحقیقات و فناوری آغازشد.
وی در زمینه ایجاد بستری مناسب برای جذب دانشجویان غیرایرانی و ارتقای سطح کیفی دانشگاه ها و نقش آن در ارتقای رتبه دانشگاه های جمهوری اسلامی ایران در بین دانشگاه های جهان صحبت کرد.
سپس دکترمهدی سیف برقی معاون آموزشی دانشگاه الزهرا ضمن خوشامدگویی به مهمانان اعلام کرد:< این دانشگاه درسال جاری با تلاش زیاد و حمایت سازمان اموردانشجویان توانسته است تعداد دانشجویان بین المللی خود را افزایش دهد و امید است در آینده نزدیک بتوانیم به اهداف و چشم انداز وزارت علوم، تحقیقات و فناوری در افزایش تعداد دانشجویان بین المللی دانشگاه به ده درصد کل دانشجویان دست یابیم.<
سپس دکتریعقوبی مدیرکل دفتر مشاوره و سلامت سازمان اموردانشجویان در یک جلسه پرسش و پاسخ به سئولات حاضران پاسخ گفت.<
در پایان نشست دکترعبدالحمید علیزاده مدیرکل سازمان امور دانشجویان، و دکترپریچهر حناچی مدیرهمکاری های علمی بین المللی دانشگاه الزهرا لوح تقدیری به رسم یادبود به پنج دانشگاه برتر در زمینه جذب دانشجویان غیرایرانی اعطا کردند.
در خاتمه گواهی حضور دراین نشست به همراه هدیه ای از سوی سازمان امور دانشجویان به شرکت کنندگان اهدا شد.<
ل.س ۱۳۴۲/ ر.ب ۱۳۴۵