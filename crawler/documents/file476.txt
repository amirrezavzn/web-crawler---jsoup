طرح های عمرانی دانشگاه ایلام به بهره برداری رسید - وزارت علوم، تحقیقات و فناوری
به گزارش روابط عمومی وزارت علوم، دانشکده کشاورزی دانشگاه ایلام که در زمینی به مساحت 4140 متر مربع و با اعتباری نزدیک به 51 میلیارد ریال ساخته شده، از جمله طرح هایی است که در سفر دکتر هاشمی به ایلام به بهره برداری رسید. این دانشکده دارای امکانات و تجهیزاتی نظیر 22 کلاس، هشت آزمایشگاه و 11 فضای اداری، سالن مطالعه و سایت رایانه است.
آموزشکده فنی، مهندسی و کشاورزی دانشگاه دهلران نیز از طرح های دیگر بود که به صورت ویدئو کنفرانس مورد بهره برداری قرار گرفت.
این آموزشکده به مساحت 5800متر مربع و به ارزش نزدیک به 57 میلیارد ریال است واز تجهیزات و امکاناتی همچون26 کلاس درس، 8 آزمایشگاه، 8باب فضای اداری، سالن مطالعه، سایت رایانه و سالن جلسات برخوردار است.
از دیگر مراسم امروز، کلنگ زنی پروژه «بوستان بلوط» بود که قرار است طی 12 ماه در زمینی به مساحت 45000 متر مربع احداث شود.
افزون بر شرکت در آئین بازگشایی طرح های عمرانی و مراسم آغاز سال تحصیلی جدید دانشگاه ایلام ، سرپرست وزارت علوم در گلزار شهدای گمنام این دانشگاه حاضرشد و با نثار فاتحه و اهدای گل به مقام شامخ شهیدان انقلاب اسلامی ادای احترام کرد.
حضور در نشست قرارگاه ملی راهیان نور دانشجویی شهید علم الهدی و برگزاری جلسه با روسای دانشگاه ها و مراکز آموزش عالی استان ایلام از دیگر برنامه های دکتر هاشمی در این سفر به شمار می رود.
دانشگاه ایلام در ابتدا با عنوان آموزشکده دامپروری از سال ۱۳۵۵ به عنوان تنها دانشکده مستقل دامپروری و شاخه ای از دانشگاه رازی کرمانشاه شروع به فعالیت کرد. پس از انقلاب فرهنگی این آموزشکده به دانشکده کشاورزی تغییر نام پیدا کرد. در سال ۱۳۷۱ با توجه به اهداف انقلاب اسلامی مبنی بر توسعه فرهنگی، اجتماعی و اقتصادی مناطق محروم و به برکت سفر مقام معظم رهبری به استان ایلام این دانشکده از دانشگاه رازی کرمانشاه مستقل و به دانشگاه ایلام ارتقاء یافت<span dir="ltr">. <
در حال حاضر دانشگاه ایلام دارای 95 رشته تحصیلی در مقاطع کاردانی، کارشناسی، &nbsp;کارشناسی ارشد و دکتری می باشد. هم اکنون بیش از 6800 دانشجو در مقاطع تحصیلی کاردانی، کارشناسی، کارشناسی ارشد و دکتری در این دانشگاه مشغول به تحصیل می باشند. تعداد 199 عضو هیات علمی در دانشگاه ایلام به فعالیت علمی مشغول هستند&nbsp; که از این تعداد 37 نفر مربی ،124نفر استادیار ، 34نفر دانشیارو4نفراستاد می باشند<span dir="ltr">.<
دانشگاه ایلام در حال حاضر دارای 7 دانشکده شامل&nbsp; نفت و گاز، کشاورزی،&nbsp; ادبیات و علوم انسانی،&nbsp; فنی و مهندسی،&nbsp; علوم پایه،&nbsp; پیرادامپزشکی و دانشکده الهیات است.&nbsp; ریاست دانشگاه ایلام را دکتر محمد علی اکبری برعهده دارد<span dir="ltr">.<
&nbsp;
&nbsp;
&nbsp; &nbsp; &nbsp;