پارک های علم و فناوری سراسر کشور در مستند «فناوران دانش» معرفی می شوند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از شبکه چهار سیما، مستند «فناوران دانش» کاری از گروه دانش شبکه چهار سیما است که با همکاری وزارت علوم، تحقیقات و فناوری از امروز یکشنبه ۱۹ آذرماه در ۵۲ قسمت ۲۵ دقیقه ای به روی آنتن می رود.<
این مستند تلویزیونی به معرفی پارک های علم و فناوری و مراکز رشد کل کشور می پردازد و تلاش می کند تا مسیری که نخبگان ایرانی برای صرف جمله «خواستن توانستن» است را پیموده اند نشان دهد.<
با توجه به تاکیدهای مقام معظم رهبری و نیز مبتنی بر برنامه های توسعه کلان کشور از جمله سند چشم انداز ۲۰ ساله، آیتم اصلی این برنامه به فناوری و صنایع داخلی خلاق می پردازد، یکی دیگر از اهداف برنامه معرفی واحد های فناور و شرکت های دانش بنیان مسقر در پارکها ی علم و فناوری و مراکز رشد برای جذب سرمایه گذاری روی آنها است.<
فناوران دانش به منظور نشان دادن توانمندی نخبگان کشور از دریای خزر تا خلیج همیشه فارس و از شرق تا غرب کشور را خواهد پیمود و در هر برنامه به یک استان سفر میکند.<
«فناوران دانش» از امروز، یکشنبه ها و سه شنبه ها ساعت ۱۹ از شبکه دانایی پخش می شود.