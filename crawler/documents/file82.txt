پیام رییس دانشگاه ارومیه به مناسبت آغاز سال تحصیلی ۹۷-۱۳۹۶ - وزارت علوم، تحقیقات و فناوری
به گزارش روابط عمومی وزارت علوم ، متن پیام دکتر حب نقی به این شرح است:
&nbsp;سال تحصیلی نو را که با ایام حماسه حسینی(ع) و هفته دفاع مقدس همزمان شده است ،گرامی داشته و به روح پر فتوح همه شهدای بزرگوار اسلام و ایران درود می فرستم.
دوستان عزیز، حضور پر شور شما در انتخابات غرور آفرین ریاست جمهوری در&nbsp; ۲۹ اردیبهشت ماه، نه تنها رای به کارآمدی و مردم سالاری نظام جمهوری اسلامی؛ بلکه رای به تداوم و بهبود سیاست های دولت تدبیر و امید بود. امروز دولت محترم به پیروی از انتظارات مقام معظم رهبری در تحقق اقتصاد مقاومتی، تکیه بر درون و ایجاد و تقویت روابط عزت مند با دنیا، بیش تر از گذشته عزم خود را راسخ کرده تا مشکلات گوناگون عرصه های اجتماعی را حل و فصل کند.
اما نکاتی که در این مجال مایلم به آنها اشاره کنم:
۱- به همه دانشجویان بویژه دانشجویان جدیدالورود سلامی گرم و پدرانه می فرستم و از اینکه دانشگاه ارومیه را به عنوان محل تحصیل خویش انتخاب کرده اند تشکر می کنم. فرزندانم! دانشگاه ارومیه گرچه در منطقه ای کمتر توسعه یافته در کشور قرار گرفته است ولی با تلاش همکاران، استادان عالم، کارکنان دلسوز و همت خود دانشجویان توانسته است در سالیان اخیر به موفقیت های چشمگیری دست پیدا کند. قرار گرفتن استادان در لیست های برتر بین المللی و کشوری، موفقیت دانشجویان در مسابقات قرآنی، موفقیت در المپیادهای علمی، دانشجوی نمونه کشوری و قهرمانی در مسابقات ورزشی کشوری و بین المللی تنها مثال های اندکی از این مجاهدت ها در سال گذشته و امسال می باشد. عزیزانم دوران جوانی و مهلت استفاده از این فرصت گران بهای خدادادی زود گذر و کوتاه می باشد و باید وجه همت اصلی شما در دانشگاه فراگیری علم و معرفت و سربلندی خانواده های چشم انتظار باشد. آگاه باشید که فطرت های پاک، ضمایر بی آلایش و احساسات ظریف شما ممکن است مطمع تنگ نظران و سیاست زدگانی باشد که شما را صرفاً برای پیشبرد اهداف دنیوی و کوتاه مدت خود می خواهند&nbsp; و کاری جز پاشیدن بذر یاس و نامیدی در جامعه ندارند.
&nbsp; ۲-&nbsp; نکته بعدی اهتمام به نقد سازنده است، اصالتاً هویت دانشجو و دانشگاه تحلیل و نقد امور است و مدیریت دانشگاه طی چند سال گذشته با بازکردن فضای دانشگاه و هزینه کردن برای آن، عملاً ثابت کرده که این یک امر تبلیغاتی نبوده بلکه باوری قلبی است. همه دانشجویان و دانشگاهیان با گرایش های سیاسی در قالب های شفاف و قانونی آزادند نظرات و راهکارهای تسهیل و بهبود امور دانشگاه را بیان کنند.
&nbsp;جایی که امیر مومنان حضرت علی (ع) می فرماید: « خود را بالاتر از آن نمی دانم که دچار خطا و اشتباه نشوم و از خطا در کارهایم ایمن نیستم، مگر خداوند مرا کفایت کند» به تبع اولی ما نیز مصون از خطا و اشتباه نیستیم ولی نقد سازنده با تخریب متفاوت است و چه کسی است که متوجه&nbsp; تفاوت ماهوی ادبیات تخریب و ادبیات نقد نباشد.
ای که در کشتن ما هیچ مدارا نکنی&nbsp;&nbsp;&nbsp; سود و سرمایه بسوزی و محابا نکنی
۳-&nbsp; برنامه راهبردی دانشگاه به امضای مقام عالی وزارت رسیده و جهت اجرا ابلاغ شده است و مدیران دانشگاه مسئول و موظف به اجرای این برنامه هستند. این برنامه به طور کامل محقق نخواهد شد مگر با همدلی و همکاری&nbsp; استادان، کارمندان و همه دانشجویان. از اهداف کلان این برنامه: کارآفرین تربیت شدن فارغ التحصیلان، تولید دانش فنی، حمایت از تشکیل شرکت های دانش بنیان، ارتقای دانشگاه به سطح مرجع علمی در زمینه آب و.... می باشد و اقدامات خوبی در این موارد آغاز شده که توسط همکارانم در فرصتی دیگر به تفصیل بیان خواهد شد.
&nbsp;4- دانشگاه با مدیریت صحیح منابع و اکثراً از عواید داخلی توانست پروژه های عظیمی همچون دانشکده اقتصاد و مدیریت و دانشکده های برق و کامپیوتر و علوم ورزشی و ساختمان دانشگاه در تهران را که با اهتمام مسئولان قبلی شروع&nbsp; ولی متوقف مانده بود به اتمام برساند و هم اینک این پروژه ها آماده بهره برداری و افتتاح هستند.
&nbsp;5-&nbsp; دانشگاه ارومیه به جهت موقعیت ویژه جغرافیایی خود، مامن و مسکن دانشجویانی از اقوام، ادیان و مذاهب مختلف می باشد. این تنوع بی نظیر باید نقطه قوت ما بوده و به آن افتخارکنیم. وحدت، تعامل، برابری و برادری بایستی سرلوحه همه امور باشد. این وحدت و یکپارچکی در عین تنوع به برکت خون شهدای عزیزمان حاصل شده و متاعی بس گرانبها است. یادمان نرود علیرغم این تنوع، همگی ایرانی هستیم و به ایرانی بودمان افتخار می کنیم.
در پایان ذکر این نکته را ضروری می دانم که استادان فرهیخته، کارشناسان خدوم، کارمندان دقیق، مسئولان سخت کوش خوابگاه ها، نگهبانان، دوستان فضای سبز و بی ادعایان مسئول پاکیزگی دانشگاه، همگی موتور محرک دانشگاه بوده و اینجانب خاضعانه از تلاش های متعهدانه شان&nbsp; تشکر کرده و خویش را موظف به قدردانی عادلانه از آنها می دانم. به این همکاران نیز سفارش اکید می کنم تا از توفیق خدمت به جوانان پاک این سرزمین که نعمت بزرگی است نهایت بهره را برده و از هیچ کوششی دریغ نورزند.
&nbsp;سلامتی و توفیقات روز افزون همه شما بزرگواران را از درگاه ایزد متعال مسئلت می کنم.
&nbsp;
&nbsp;