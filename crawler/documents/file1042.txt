سرپرست دانشگاه پیام نور استان هرمزگان: پاسداری از خون شهدا را وظیفه خود و مسئولان دانست - وزارت علوم، تحقیقات و فناوری
به گزارش روابط عمومی وزارت علوم، دکتر قائدی گفت: امنیت امروز جامعه مرهون فداکاری ها، رشادت ها و خون دادن ها و از جان گذشتگی شهداست و پاسداری از خون شهدا را وظیفه خود و مسئولان دانست.
سرپرست دانشگاه پیام نور استان هرمزگان با اشاره به فرمایشات مقام معظم رهبری اظهار داشت: دوران دفاع مقدس یکی از افتخارات بزرگ ملت شریف ایران است.
دکتر قائدی افزود: برای حفظ و انتقال ارزش های دفاع مقدس و فرهنگ ایثار و شهادت به نسل آینده باید این فرهنگ با جدیت در برنامه‌ریزی فرهنگی و اجتماعی دانشگاه مد نظر قرار گیرد.
وی تصریح کرد: شهادت طلبی یکی از تجلیات معنادار ایثارگری است که در دفاع مقدس به شکل واقعی بروز یافت.
&nbsp;