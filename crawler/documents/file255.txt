بازدید معاون اداری، مالی و مدیریت منابع وزارت علوم، تحقیقات و فناوری از طرح‌های عمرانی دانشگاه علوم کشاورزی و منابع طبیعی گرگان - وزارت علوم، تحقیقات و فناوری
به گزارش اداره کل روابط عمومی وزارت علوم، در این دیدار دکتر حسین عسکری ابیانه با بیان اینکه بهره‌مندی از ظرفیت صندوق نوآوری و شکوفایی می‌تواند در توسعه فعالیت‌های دانشگاه موثر باشد، اظهار داشت: دانشگاه علوم کشاورزی و منابع طبیعی گرگان باید برای کارآفرین شدن دانشجویان و ایجاد زمینه های اشتغال فارغ‌التحصیلان برنامه‌ریزی دقیقی داشته باشد.
در ادامه دکتر نجفی نژاد رئیس دانشگاه علوم کشاورزی و منابع طبیعی گرگان گزارشی از اقدامات انجام شده طی ۴ سال اخیر و برنامه‌های پیش روی دانشگاه ارائه کرد و گفت: هدف از این اقدامات و برنامه‌ریزی ها، تدریس و آموزش بهتر و کارآمدتر، ایجاد روحیه خودباوری در میان دانشجویان، اجرای طرح‌های کاربردی، تدریس کارآفرینانه و ایجاد دانشگاه کارآفرین است.
در ادامه دکتر پهلوانی دبیر شورای رفاهی دانشگاه علوم کشاورزی و منابع طبیعی گرگان گزارشی از عملکرد این شورا، طی یک‌سال و نیم گذشته ارائه کرد.
ل.م. ۵۴/ ر.ب ۱۳۴۵
&nbsp;