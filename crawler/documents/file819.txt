۱۵۹  دانشگاه ایرانی درجمع برترین «گوگل اسکالر»  قرارگرفتند - وزارت علوم، تحقیقات و فناوری
به گزارش اداره کل روابط عمومی وزارت علوم و به نقل از پژوهشگاه علوم و فناوری اطلاعات ایران، «دانشگاه علوم پزشکی تهران» برترین دانشگاه ایرانی است که رتبه ۴۳۶ جهانی و رتبه نخست ملی را به‌دست آورده است.<
پس از این دانشگاه، دانشگاه‌های تهران، تربیت مدرس، علوم پزشکی شهید بهشتی، صنعتی شریف، صنعتی امیرکبیر، صنعتی اصفهان، علوم پزشکی اصفهان، شهید بهشتی و علم و صنعت ایران در رتبه‌های دوم تا دهم ملی جای گرفته‌اند.<
در ویرایش چهارم این نظام «پروفایل» نزدیک به پنج هزار موسسه شناسایی و ارزیابی شده است.<
هدف اصلی از انتشار این نظام رتبه‌بندی، تشویق موسسه‌ها به حضور بیشتر و فعال‌تر در فضای وب است. آزمایشگاه «سایبرمتریکس» سالانه دو ویرایش از این نظام را در ماه‌های جولای و دسامبر منتشر می‌کند. این نظام رتبه‌بندی، موسسه‌ها را با نشانی وب‌سایتشان در پایگاه «گوگل اسکالر» شناسایی و ۱۰ «پروفایل» عمومی آنها را پایش می‌کند.<
پس از آن استنادها شمارش و موسسه‌ها بر پایه شمار استنادهایشان رتبه‌بندی می‌شوند. اگر «پروفایل» های گوناگونی برای یک پدیدآور در «گوگل اسکالر» باشد، «پروفایلی» گزینش می‌شود که عملکرد بهتری دارد.<
ل.س ۱۳۴۲/ ر.ب ۱۳۴۵