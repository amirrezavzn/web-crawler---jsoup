پژوهشگاه مواد و انرژی در پنجمین نمایشگاه ربع رشیدی حضور یافت - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پژوهشگاه مواد و انرژی، طراحی و ساخت پیکیج لیزر دی اکسیدکربن توسط دکتر منیره گنجعلی، توربین بادی ساوینوس پیشرفته برای شارژ باتری و پمپاژ آب توسط دکتر مجید جمیل، کلکتور فتوولتائیک- حرارتی، مبدل حرارتی چند کاناله توسط دکتر حسین قدمیان، ساخت سرامیک های بسیار سخت مقاوم به سایش توسط دکتر منصور رضوی و پوشش دهی آلومینیوم، منیزیم و تیتانیوم در محیط پلاسمای الکترولیتی توسط دکتر بنیامین یارمند، طرح‌هایی هستند که از سوی پژوهشگاه مواد و انرژی در این نمایشگاه ارائه شدند.
همچنین از سوی حوزه تجاری سازی، به ترتیب ۳ طرح اول به مرحله دوم جشنواره جهت ارزیابی، تجاری سازی و جذب سرمایه گذار معرفی شده‌اند.
در خصوص طرح ردیف پنجم، جذب متقاضی از صنعت به طور مستقیم در غرفه پژوهشگاه صورت پذیرفت.
پنجمین نمایشگاه و جشنواره ربع رشیدی با هدف ایجاد ارتباط میان دانشگاهیان و فناوران با بخش‌های مختلف اقتصادی و اجرایی، گسترش همکاری‌های فناورانه منطقه‌ای، ملی و بین‌المللی و جذب سرمایه‌گذاری (داخلی و خارجی) برای فرصت‌های سرمایه‌گذاری دانش‌بنیان برگزار شد.
ل.م ۵۴/ ر.ب ۱۳۴۵