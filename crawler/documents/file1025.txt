برگزاری کارگاه "راهکارهای تقویت مهارت‌های زبانی ویژه غیر عرب زبان‌ها" در دانشگاه الزهرا (س) - وزارت علوم، تحقیقات و فناوری
به گزارش اداره کل روابط عمومی وزارت علوم، در این کارگاه دکتر رقیه رستم پور ملکی مدیر گروه عربی دانشگاه الزهرا (س) توضیحاتی در خصوص زبان عربی و تلاش های استادان جهت ارتقای مهارت دانشجویان ارائه داد.
سپس دکتر المعشنی، مدیر گروه عربی دانشگاه سلطان قابوس به تفصیل به بیان دلایل عدم دستیابی دانشجویان زبان عربی به مهارت زبانی پرداخت و از جمله علل عدم ارتقای این مهارت را ترس از اشتباه دانست.
وی در ادامه توضیحاتی درخصوص راهکارهای ارتقای مهارت زبانی ارائه کرد و در پایان به سئوالات استادان و دانشجویان پاسخ داد.
در این کارگاه بیش از ۷۰ نفر از استادان و دانشجویان تحصیلات تکمیلی دانشگاه الزهرا (س) و دانشگاه‌های تهران، علامه طباطبایی، امام صادق (ع)، تربیت مدرس و خوارزمی حضور داشتند.
ل.م. ۱۳۵۴/ ر.ب ۱۳۴۵
<p>&nbsp;
<p>&nbsp;