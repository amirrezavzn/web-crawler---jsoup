لزوم بهره‌گیری از ظرفیت تخصصی نمایندگان عضو هیئت علمی برای ارتقای آموزش عالی - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر روشن که در هم اندیشی صمیمانه نمایندگان مجلس شورای اسلامی با وزیر علوم، تحقیقات و فناوری و معاونان این وزارتخانه سخن می گقت، افزود: با توجه به لزوم همکاری بین قوا با رعایت حدود و ثغور آنها، به نظر می‌رسد تشکیل جلسات هم‌اندیشی و پیش‌بینی راهکاری مناسب به منظور تعامل و هم‌افزایی باعث خواهد شد که تمام این اقدام‌ها به صورت ید واحده بتواند در اعتلای نظام جمهوری اسلامی ایران بیش از پیش توفیق یابد.
وی تصریح کرد: از آنجایی که در قوه مجریه، اعتقاد راسخ بر این است که باید قوانین اجرا شود و حتی اگر بر آنها نقدی است از راهکارهای قانونی برای اصلاح آنها اقدام شود،<u> ناچار</u> تا زمانی که این قوانین جاری هستند باید از سوی نهادها و دستگاه‌های مرتبط اجرا شوند.
دکتر روشن ابراز امیدواری کرد این جلسه که اولین هم‌اندیشی نمایندگان مجلس شورای اسلامی با وزیر علوم در ماه‌های آغازین فعالیت دولت دوازدهم به شمار می‌آید به صورت دوره‌ای ادامه یابد. همچنین با شناختی که طرفین از کارگروه‌های خود دارند از یک‌سو قوانین مورد نیاز به تصویب رسیده یا حسب مورد قوانین مزاحم نسخ شوند و از سوی دیگر با عنایت به اهداف قانونگذار با اجرای خوب و مناسب اهداف قانونگذار بیش از این اجرا شود.