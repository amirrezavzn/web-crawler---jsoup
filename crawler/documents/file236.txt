افتتاح خوابگاه چند منظوره دانشگاه الزهرا با حضور مشاور وزیر و رئیس صندوق رفاه دانشجویان - وزارت علوم، تحقیقات و فناوری
به گزارش اداره کل روابط عمومی وزارت علوم، مهندس ذوالفقار یزدان مهر در آئین افتتاح خوابگاه مدرن و چند منظوره دانشگاه الزهرا (س) با بیان اینکه از ابتدای امسال تاکنون بالغ بر ۵۷ میلیارد تومان از طرف صندوق رفاه دانشجویان برای بهبود فضای خوابگاهی تخصیص داده شده است، گفت: در برنامه پنجم ساخت خوابگاه ممنوع بود و ۴۰۰ هزار مترمربع کمبود خوابگاهی ایجاد شد که خوشبختانه با کمک دولت و مجلس توانستیم در برنامه ششم با هم افزایی صندوق رفاه دانشجویی و سازمان برنامه و بودجه، اعتبار مناسبی در بودجه سال ۹۶ تخصیص دهیم.<
وی با بیان اینکه این بودجه در اختیار صندوق رفاه دانشجویان قرار گرفته است افزود: ساز و کار بودجه تخصیصی از طریق هیئت امنا به تصویب رسید و هم اکنون در طول برنامه ششم آمادگی داریم که ۲۰۰ خوابگاه از سوی بخش خصوصی و خیران ساخته شود و کل تسهیلاتی که از بانک دریافت می کند سود بانکی را صندوق رفاه تا ۱۰۰ درصد پرداخت می کند، همچنین پرداخت اقساط تسهیلات بانک از محل دریافت اجاره از دانشجویان انجام که پس پایان اقساط دانشگاه صاحب یک خوابگاه خوب می شود.<
مهندس یزدان مهر با اشاره به اینکه خوابگاه گلستان ششم دانشگاه الزهرا یکی از خوابگاه های مدرن چند منظوره است که استاد سرا و محل اسکان دانشجویان خارجی دارد، گفت: در سال ۹۴ خوابگاه ها رتبه بندی و اجاره بها تعدیل شد و با برنامه ریزی خوابگاه ها به سطوح بالاتر ارتقاء می یابد تا شاهد بهبود فضای خوابگاهی باشیم.<
مشاور وزیرعلوم گفت: در سال ۹۴ حدود ۶۵ خوابگاه وضع اورژانسی داشت که در آستانه تعطیلی بود و خوشبختانه با تأمین اعتبار از محل درآمد اختصاصی صندوق توانستیم خوابگاه رتبه ۵ را به سطوح بالاتر ارتقا دهیم.<
رئیس صندوق رفاه دانشجویان گفت: تابستان امسال از همه دانشگاه ها بازدید کردیم و با تأمین اعتبار لازم، ۵۰۳ خوابگاه سطوح ۲، ۳ و ۴ را بازسازی، بهسازی و زیباسازی کردیم که سطح این خوابگاه ها ارتقا یافت.<
ل.س ۱۳۴۲/ ر.ب ۱۳۴۵