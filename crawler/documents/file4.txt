ضرورت اهتمام ویژه در جهت بسط و سامان‌پذیرتر کردن «اتاق‌های فکر استانی» - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر غفاری در این آئین با اشاره به شرح وظایف و مأموریت‌هایی که برای دفتر سیاستگذاری و برنامه‌ریزی فرهنگی و اجتماعی تعریف شده، اظهار داشت: حوزه فرهنگی و اجتماعی، حوزه‌ای پویاست، به خصوص در فضای دانشگاه‌های کشور که قلمرو گسترده‌ای را در برمی‌گیرد، تنوع بیشتری از فعالیت‌ها را می‌طلبد.
وی «اتاق‌های فکر استانی»، «کرسی‌‎های نظریه‌پردازی» و «قانون‌مداری» را از مهم‌ترین عرصه‌های پیش روی این دفتر بر اساس تکالیف اسناد بالادستی دانست و بر ضرورت فعال‌تر کردن این حوزه‌ها تأکید کرد.
معاون فرهنگی و اجتماعی وزارت علوم، درخصوص «اتاق‌های فکر استانی» تصریح کرد: این امر در برنامه ششم توسعه و برنامه تقدیمی وزیر علوم به مجلس شورای اسلامی تأکید شده است؛ بنابراین باید اهتمام ویژه خود را در جهت بسط و سامان‌پذیرتر کردن آنها مصروف بداریم.
وی در ادامه درخصوص «کرسی‌‎های نظریه پردازی یا ترویجی» بیان کرد: با توجه به پتانسیل‌های موجود در دانشگاه‌ها باید در این زمینه فعالیت‌های بیشتری انجام شود؛ چرا که این فعالیت‌ها معطوف به آن هستند که مشارکت اجتماعی و فرهنگی دانشجویان را در دانشگاه‌ها گسترش و ارتقا بخشیم.
وی افزود: هر چه مشارکت دانشجویان در حوزه‌های فرهنگی و اجتماعی افزایش یابد، علاوه بر آنکه موجب گرم‌تر شدن فضای دانشگاه‌ها می‌شود، بسیاری از مسائل و مشکلاتی را که دانشگاه‌ها با آن مواجه هستند مرتفع می‌کند.
دکتر غفاری «قانون‌مداری» را از دیگر مأموریت‌های دفتر سیاستگذاری و برنامه‌ریزی فرهنگی و اجتماعی دانست و تصریح کرد: قانون‌مداری و آشنایی دانشجویان با حقوق و تعهدات خود در قالب «حقوق شهروندی»، با توجه به تأکیدات و اهتمام ویژه‌ای که از سوی دولت محترم در این خصوص وجود دارد، به صورت جدی دنبال می‌شود.
به گفته معاون فرهنگی و اجتماعی وزیر علوم، وجه ترویجی قانون‌مداری در فضای دانشگاه‌ها، بویژه میان دانشجویان و تشکلهای دانشجویی، فعالیت‌های آنان را در مدار قانون تنظیم می‌کند.
وی همچنین از خدمات و تلاش‌های ارزنده دکتر وحید شالچی، در زمان تصدی مدیریت دفتر سیاستگذاری و برنامه‌ریزی فرهنگی و اجتماعی قدردانی کرد.
در ادامه دکتر زهرا پارساپور مدیر کل دفتر سیاستگذاری و برنامه‌ریزی فرهنگی و اجتماعی، عرصه فرهنگ، را عرصه‌ای گسترده و زنده دانست و گفت: این دو ویژگی ایجاب می‌کند که در برنامه‌ریزی‌ها و سیاست‌گذاری‌ها این دو مقوله لحاظ شوند.
وی افزود: فعالیت‌های فرهنگی در دهه‌های مختلف، کاملاً متفاوت و متمایز از هم هستند و بازنگری‌های متناسب با شرایط روز و ابزارهای نویی را می‌طلبند.
دکتر پارساپور خاطرنشان کرد: برای یافتن اولویت‌ها، نیازمند ارتباط با شبکه نخبگان فرهنگی در سراسر کشور، معاونت‌های فرهنگی دانشگاه‌ها و همه نهادها و سازمان‌ها هستیم.
<p><span>ل.م ۵۴/ ر.ب ۴۵</span>رئیس دانشگاه کاشان: فرهنگ زمینه رشد و تعالی جامعه است - وزارت علوم، تحقیقات و فناوری
به گزارش اداره کل روابط عمومی وزارت علوم، رئیس دانشگاه کاشان در این مراسم رونق فعالیت های فرهنگی و مذهبی در دانشگاه ها را موجب رشد و تعالی در تمامی زمینه ها از جمله توسعه علمی بیان کرد و گفت: یکی از سیاست ها و راهبردهای اصلی برنامه دانشگاه، تاکید بر برنامه فرهنگی و اخلاق حرفه ای است.<
دکتر عباس زراعت با بیان اینکه اگر فرهنگ داشته باشیم جامعه رشد و توسعه می یابد اظهار کرد: ایجاد فضا و بستر مناسب برای فعالیت‌های فرهنگی اسلامی موجب رشد و تعالی جامعه می‌شود.<
وی خاطر نشان کرد: علم آموزی نیز یک فرهنگ است اگر چنانچه مسایل فرهنگی در دانشگاه ها مورد توجه قرار گیرد دانشجویان هم بیشتر به دنبال تحقیق و علم آموزی می روند.<
رئیس دانشگاه کاشان نقش استادان را در ترویج فرهنگ دانشگاه حایز اهمیت دانست و خاطر نشان کرد: وجود حدود ۸ هزار دانشجو در این دانشگاه زمینه مناسبی برای ارتقا ی فرهنگ است
وی به برپایی حدود ۲۰ نماز جماعت در دانشگاه اشاره کرد و افزود: شما دانشجویان و فعالان فرهنگی الگوی دیگر دانشجویان هستید و می توانید نقش مهمی در ارتقا فرهنگ دینی و مذهبی در دانشگاه داشته باشید.<
دکتر زراعت با بیان اینکه دانشجو باید فرهنگ سیاسی داشته باشد تاکید کرد: فرهنگ سیاسی به معنای واقعی بودن و علم تدبیر امور داشتن است و باید مورد توجه قرار گیرد.<
رئیس دانشگاه کاشان توجه به فرهنگ کار، فرهنگ درس خواندن و فرهنگ پژوهش را نیز به دانشجویان توصیه کرد و افزود: هدف از درس خواندن دانشجویان ارائه راهکاریی برای رفع مشکلات و نیازهای جامعه است.<
وی از مصادیق فرهنگ را داشتن روحیه نقدپذیری عنوان کرد و افزود: اگر دانشجو بتواند نقد سازنده داشته باشد و حرف خود را بزند آن جامعه پیشرفت می کند.<
مسئول نهاد نمایندگی مقام معظم رهبری در دانشگاه کاشان نیز هدف اصلی تشکیل نهاد دانشگاه را فعالیت های فرهنگی در دانشگاه عنوان کرد و گفت: باید از همه کانون ها، تشکل ها و انجمن هایی که در محیط دانشگاه در ارتقای فرهنگ تلاش می کنند حمایت کرد.<
حجت الاسلام روحانی با تاکید بر اینکه باید دغدغه ها را قانون مند دنبال کرد افزود: باید رعایت نظم و قانون هدف اصلی فعالیت های دانشجویی باشد.<
وی خوب درس خواندن را به دانشجویان تاکید کرد و افزود: در کنار علم باید تعهد داشته باشید چرا که در آینده فارغ التحصیلی را به کار خواهند گمارد که هم علم داشته باشد و هم تعهد به کار داشته باشد.
س.س ۱۳۵۱/ ر.ب ۱۳۴۵