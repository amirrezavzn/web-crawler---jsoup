طراحی و پیاده‌سازی غرفه جامع نمایشگاه "Quick Launcher" - وزارت علوم، تحقیقات و فناوری
به گزارش روابط عمومی وزارت علوم، دکتر متقی طلب گفت: «کوئک لانچر» ( Quick Launcher< ) یک غرفه ویژه، برای کمک به مخاطبان در برنامه‌ریزی دقیق بازید از نمایشگاه است که مخاطبان می‌توانند با استفاده از فناوری نوین چندرسانه‌ای در زمان کوتاهی به اطلاعات جامعی از نمایشگاه دست یافته و برای بازدید خود از نمایشگاه برنامه‌ریزی کنند.
وی در خصوص فرآیند چگونگی عملکرد این غرفه اظهار داشت: پروسه کار به این شکل است که یک غرفه ویژه با عنوان " Quick Launcher<" در نمایشگاه راه‌اندازی می‌شود که از یک میز مدیریت لمسی و ۶ نمایشگر تشکیل شده و هر یک از بازدیدکنندگان می‌توانند با مراجعه به این غرفه به جست‌وجوی شرکت‌کنندگان و موضوعات مورد علاقه خود پرداخته و به نتایج مورد نظر دست یافته و پس از آگاهی از موقعیت محققان، فناور و یا شرکت‌های فناور، به سادگی به او دسترسی یابند.
به گفته دبیر هجدهمین نمایشگاه هفته پژوهش، تمام امکانات اپلیکیشن و سامانه ایران‌تک‌هاب در غرفه کوییک لانچر توسط مشاوران حرفه‌ای عرضه شده است و از دیگر قابلیت‌های آن می‌توان به جست‌وجو و دسته‌بندی فناوران و پخش ویدئوی معرفی و یا تبلیغی هر شرکت و نیز نمایش موقعیت شرکت کننده در نقشه اشاره کرد.
ل. م ۵۴۱۳/ ر.ب ۱۳۴۵