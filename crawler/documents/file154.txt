برگزیدگان دومین دوره جایزه مصطفی (ص) از شهرک علمی و تحقیقاتی اصفهان بازدید کردند - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از شهرک علمی و تحقیقاتی اصفهان، پروفسور سامی ارول گلنبه و پروفسور محمدامین شکراللهی برگزیدگان دومین دوره جایزه مصطفی (ص) با حضور در شهرک علمی و تحقیقاتی اصفهان، ضمن آشنایی با فعالیت‌های این شهرک از برخی شرکت‌های دانش‌بنیان بازدید کردند.
در این بازدید، پروفسور گلنبه به بررسی عوامل رشد علم و فناوری در شهرک‌های تحقیقاتی پرداخت و بر تعیین دقیق شاخص‌های پیشرفت از ابعاد مختلف و توسعه همکاری‌های بین‌المللی تاکید کرد.
همچنین پروفسور شکراللهی پس از بازدید از شرکت‌های موفق دانش‌بنیان شهرک علمی و تحقیقاتی اصفهان، تلاش‌های صورت گرفته جوانان شاغل در این شرکت‌ها را تحسین کرد و اظهار داشت: حمایت از استارتاپ‌های موفق قطعاً در جهت کاهش نرخ فرار مغزها از کشورمان موثر است.
جایزه مصطفی (ص)، نشان عالی علم و فناوری جهان اسلام است که هر دو سال یک‌بار به دانشمندان و پژوهشگران برتر جهان اسلام اعطا می‌شود. در دومین دوره جایزه مصطفی (ص) پروفسور سامی گلنبه در بخش فناوری اطلاعات و ارتباطات و پروفسور محمدامین شکراللهی در بخش طرح برتر دانشمند مسلمان برگزیده شدند.
ل.م ۵۴/ ر.ب ۴۵