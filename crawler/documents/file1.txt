گزارش تصویری دیدار و گفت و گوی دکتر غلامی با وزیر علوم و تحقیقات پاکستان - ۲۶ دی ۱۳۹۶ - وزارت علوم، تحقیقات و فناوری
حضور ۹ دانشگاه کشور در بین برترین‌ها در حوزه‌های علوم کشاورزی، گیاهی و دامی دنیا - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر دهقانی بیان کرد: دانشگاه‌های تهران، تربیت مدرس، شیراز، فردوسی مشهد، صنعتی اصفهان، تبریز، علوم پزشکی شهید بهشتی، علوم پزشکی تهران و آزاد اسلامی در بین برترین‌ها در حوزه‌های علوم کشاورزی، گیاهی و دامی دنیا قرار گرفته‌اند.
وی اظهار داشت: پایگاه شاخص های اساسی علم بر اساس میزان استنادهای دریافتی یا اثرگذاری مقالاتی که توسط دانشگاه ها و موسسات تحقیقاتی صورت می‌گیرد، آنهایی را که به لحاظ حجم استنادهای دریافتی در مجموع یک درصد برترها قرار گرفته باشند، معرفی می‌کند. این فهرست هر دو ماه یک‌بار روزآمد می‌شود، بنابراین امکان حذف یا اضافه شدن دانشگاه‌ها و موسسات جدید همیشه وجود دارد، همچنین رتبه دانشگاه‌ها و موسسات تحقیقاتی نیز به صورت مرتب براساس میزان فعالیت های اثرگذاری پژوهشی دانشگاه تغییر می‌کند.
دکتر دهقانی گفت: برخی از مقالات دانشگاه‌های علوم پزشکی در مجلات علوم کشاورزی منتشر شده‌اند به همین دلیل نام دانشگاه های علوم پزشکی تهران و شهید بهشتی در میان دانشگاه‌های یک درصد برتر در این حوزه مشاهده می‌شود.
سرپرست ISC< ادامه داد: در حوزه علوم کشاورزی در بین دانشگاه‌های جامع، دانشگاه تهران، تبریز، تربیت مدرس، شیراز و فردوسی مشهد در جمع دانشگاه‌های یک درصد برتر دنیا قرار گرفته اند. دانشگاه صنعتی اصفهان در بین دانشگاه‌های صنعتی در جمع یک درصد برتر دنیا قرار گرفته است.
دکتر دهقانی افزود: در حوزه علوم گیاهی و دامی در بین دانشگاه های جامع، دانشگاه های تهران، تربیت مدرس، شیراز و فردوسی مشهد در جمع موسسات یک درصد برتر دنیا قرار گرفته اند.
سرپرست پایگاه استنادی علوم جهان اسلام گفت: دانشگاه شیراز در زمره دانشگاه های یک درصد برتر دنیا در حوزه علوم کشاورزی قرار دارد. همچنین این دانشگاه در حوزه علوم گیاهی و دامی نیز در دسته دانشگاه‌های یک درصد برتر دنیا قرار می گیرد. این دانشگاه بر اساس تعداد مقالات، استنادها، نسبت استنادها به مقالات و مقالات برتر در علوم کشاورزی در بین کشورهای اسلامی به ترتیب رتبه های ۱۰، ۱۷، ۴۲ و ۱۱ را کسب کرده است. همچنین در حوزه علوم گیاهی و دامی در بین کشورهای اسلامی نیز این دانشگاه در همین شاخص ها به ترتیب رتبه های ۱۱، ۱۷، ۲۲ و ۱۰ را کسب کرده است.
دکتر دهقانی خاطرنشان کرد: دانشگاه تربیت مدرس نیز در جمع دانشگاه های یک درصد برتر دنیا در حوزه علوم کشاورزی و همچنین علوم گیاهی و دامی قرار گرفته است. تعداد ۶۸۶ مدرک که ۵۳۸۷ استناد دریافت کرده اند و همچنین ۱۰ مقاله برتر در مجموع ۱۰ سال اخیر از جمله فعالیت های دانشگاه تربیت مدرس در حوزه علوم کشاورزی بوده است. این دانشگاه در بین کشورهای اسلامی بر اساس تعداد مدارک رتبه ۸ و براساس تعداد استنادهای دریافتی رتبه ۹ را در اختیار دارد. همچنین بر اساس تعداد مقالات برتر نیز این کشور در بین کشورهای اسلامی رتبه ۶ را کسب کرده است که مشابه دانشگاه تهران است.
ل.م ۱۳۵۴/ ر.ب ۱۳۴۵