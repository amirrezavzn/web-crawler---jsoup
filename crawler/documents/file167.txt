ساماندهی نشریات تخصصی و مهارتی در دانشگاه جامع علمی کاربردی - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر بزرگ حداد، معاون پژوهش و فناوری دانشگاه جامع علمی کاربردی از راه ‎< اندازی کمیته ایجاد، توسعه و اعتباربخشی نشریات تخصصی و مهارتی علمی کاربردی خبر داد و گفت: به منظور ایجاد بسترهای لازم برای تعیین اعتبار دستاوردهای حوزه علوم کاربردی و مهارتی و ایجاد وحدت رویه در نشر نتایج عملی / علمی کاربردی حاصل از فعالیت‌های مراکز آموزشی، موسسات، اصناف، مراکز رشد و نوآوری دستورالعمل ایجاد و توسعه نشریات تخصصی علمی کاربردی تدوین و در شورای پژوهش و فناوری دانشگاه جامع علمی کاربردی مصوب شده است.<
دکتر بزرگ حداد بیان کرد: در همین راستا اولین کمیته ایجاد، توسعه و اعتباربخشی نشریات تخصصی و مهارتی علمی کاربردی با حضور نماینده وزارت علوم، تحقیقات و فناوری، روسای واحدهای استانی دانشگاه جامع علمی کاربردی، موسسات و نمایندگان اصناف برگزار شد.<
معاون پژوهش و فناوری دانشگاه بیان کرد: نشریات تخصصی و مهارتی علمی کاربردی به نشریاتی اطلاق می شود که مقاله های تخصصی آن به معرفی و ارائه آگاهی های علمی ومهارتی در میان جامعه می پردازد و سطح آگاهی و دانش مهارتی را ارتقا می‌بخشد و جامعه را با مفاهیم جدید علمی و مهارتی آشنا می سازد تا دانش کاربردی را اشاعه و نگرش علمی به فرآیندهای مهارتی را تقویت کند.
س.س ۱۳۵۱/ ر.ب ۱۳۴۵