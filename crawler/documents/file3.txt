راه‌اندازی نخستین شرکت تولید کننده آتل‌های اورژانسی موقت یکبار مصرف اندامی - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری کرمانشاه، این شرکت با همکاری اداره کل تجهیزات پزشکی استان موفق به اخذ مجوزها و گواهینامه‌های مورد نیاز تولید انبوه آتل‌های آماده و یک بار مصرف برای نخستین بار در کشور شد.
این واحد تولیدی فناور در مرحله ارزیابی اخذ مجوز دانش‌بنیان و تدوین استاندارد کارخانه ای برای محصولات تولیدی از سوی پارک علم و فناوری کرمانشاه قرار دارد.
مهندس خدامرادی مدیر عامل شرکت بدیع ابزار طب با بیان اینکه برای راه‌اندازی این شرکت حدود ششصد میلیون تومان هزینه شده، تصریح کرد: این واحد تولیدی تاکنون شش اشتغال‌زایی مستقیم داشته است.
این شرکت تولید کننده بیش از سه نوع آتل شامل آتل های دست و پا و گردن است. آتل های بدیع ابزار طب بسیار سبک، مقرون به صرفه، با سرعت و سهولت در آتل‌بندی و ثابت کردن عضو آسیب دیده دارای مزیت های رقابتی قابل توجه نسبت به سایر نمونه‌ها است.
افزودن ویژگی آنتی باکتریال درتمامی سطوح آتل با استفاده از فناوری نانو که هیچکدام از آتلهای قبلی این ویژگی را ندارند، دارای سایزهای مختلف در اندازه‌های متفاوت بوده که خود تطابق و در نتیجه عضو را کاملاً فیکس می‌کند. این آتل دارای قابلیت سازگاری با<span> MRI</span> (لازم نیست جهت تهیه<span> MRI</span> آتل باز شود) است.
ل.م ۵۴/ ع.ع ۵۷تشکیل ۱۵۰ شورای مدیریت سبز در دانشگاه‌ها - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر حسین عسگریان ابیانه در آئین گشایش دومین نمایشگاه دستاوردهای اجرایی دانشگاه‌ها، موسسات آموزشی – پژوهشی و پارک‌های علم و فناوری در حوزه مدیریت سبز اظهار کرد: تا کنون ۱۵۰ شورای مدیریت سبز در دانشگاه‌ها و مراکز آموزش عالی تشکیل شده و این شوراها هر ماه با برگزاری نشستی دستاوردهای خود را مرور کرده و برای آینده نیز برنامه‌ریزی‌های لازم را انجام می‌دهند.<
وی در ادامه با اشاره به پیگیری جدی مدیریت سبز دانشگاه‌ها در وزارت علوم گفت: عزم وزارت علوم برای پیگیری این موضوع در دانشگاه‌ها بسیار جدی است و امیدواریم هم‌افزایی بین سازمانی برای دستیابی به اهداف مورد نظر وجود داشته باشد.
دکترعسکریان ابیانه افزود: گزارش و نتایج جلسات شورای مدیریت سبز در دانشگاه‌ها هر شش ماه یک بار به وزارت علوم ارسال و شورای راهبردی وزارتخانه این نتایج را بررسی و تصمیم‌گیری‌های لازم را در این خصوص انجام می‌دهد.
معاون اداری، مالی و مدیریت منابع وزارت علوم خاطرنشان کرد: همایش آتی مدیریت سبز دانشگاه‌ها بهمن‌ماه جاری در مشهد برگزار می‌شود ضمن اینکه یک همایش بین‌المللی نیز با حضور کشورهای فعال در حوزه مدیریت سبز برگزار خواهد شد.<
دکتر عسگریان ابیانه در پایان از انعقاد تفاهم‌نامه بین وزارت علوم با وزارت نیرو و نفت در این همایش خبر داد و گفت: این تفاهم‌نامه در خصوص همکاری دانشگاه‌ها با وزارتخانه‌های دیگر در حوزه انرژی‌ و مدیریت سبز است که امیدواریم هم‌افزایی و همکاری بین سازمانی در راستای دستیابی به اهداف در این عرصه شکل بگیرد.<
ر.ب ۱۳۴۵/ ع.ع ۱۳۵۷
&nbsp;
&nbsp;