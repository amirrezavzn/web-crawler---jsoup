دانشجویان ایرانی در دانشگاه‌های خارجی، سرآمد دانشجویان بین‌المللی هستند - وزارت علوم، تحقیقات و فناوری
به گزارش اداره کل روابط عمومی وزارت علوم، در اولین روز این کنفرانس، موضوع 'جمعیت و مهاجرت ' مورد بحث و بررسی قرار گرفت و دکتر حسین سالار آملی، قائم مقام وزیرعلوم درامور بین الملل و رئیس مرکز همکاری های علمی و بین المللی در خصوص مهاجرت و ایرانیان خارج از کشور سخنرانی کرد.
دکتر سالار آملی روند فعلی تحصیل دانشجویان ایرانی را در خارج از کشور در مقایسه با بسیاری از کشورهای منطقه و جهان روند قابل قبولی دانست.
قائم مقام وزیرعلوم درامور بین الملل همچنین تحصیل دانشجویان در خارج از کشور را یک مقوله بین المللی و متداول دانست که این امر بر اساس مطالعات و شاخص های موجود از یک روند بسیار عادی و منطقی برخوردار است.
وی، بهره گیری از ایرانیان خارج از کشور را عمدتاً در قالب چهار محور برگزاری دوره های مشترک آموزش عالی، انجام پروژه های مشترک تحقیقاتی، برگزاری کارگاه های آموزشی و همچنین پذیرش مشترک دانشجو عنوان کردو گفت: این مهم بایستی صرفاً از طریق دانشگاه ها و مراکز علمی و پژوهشی کشور صورت گیرد.
نخستین کنفرانس «حکمرانی و سیاستگذاری عمومی» در محل سالن همایش های بین المللی صدا و سیما برگزار شد.
س.س ۱۳۵۱/ ر.ب ۱۳۴۵