پیوستن دانشگاه الزهرا(س) به آژانس دانشگاه‌های فرانسه زبان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه الزهرا (س)، در جلسه هیئت مدیره این آژانس در شهر پاریس، درخواست رسمی و پرونده دانشگاه الزهرا مورد بررسی قرار گرفت و با آن موافقت شد.
براین اساس، پذیرفته شدن دانشگاه الزهرا (س) به معنی استفاده همه رشته ها و حوزه های این دانشگاه از مجموعه امکانات و همکاری هایی است که آژانس در اختیار دارد. تعهدات و وظایف این آژانس بر پایه احترام به اصول و ارزش های مبتنی بر تفاوت های فرهنگی و مشارکت و همکاری بنا شده است.<
برخی از تعهدات آژانس نسبت به دانشگاه های عضو، تسهیل دسترسی اعضا به منابع جهانی مؤسسات عضو، دانشگاه‌ها و محققان فرانسوی زبان، تسهیل در گسترش پروژه های بینا منطقه ای و همکاری های میان مؤسسات عضو و همراهی آنان در آماده سازی و تدوین پروژه های علمی بر پایه برنامه ریزی چهارساله آژانس دانشگاهی فرانسوی زبان، فراهم آوردن امکان دسترسی مؤسسات عضو به ابزارها و منابع آموزشی منطبق با نیازها و بافت منطقه ای، بویژه با فراهم کردن امکان استفاده از تکنولوژی های اطلاعاتی و ارتباطی برای آموزش و تحقیق، مطلع نمودن مداوم همه مؤسسات عضو از فعالیت‌های اصلی با ماهیت علمی یا نهادی که توسط آژانس دانشگاهی فرانسوی زبان تنظیم می شود، تضمین پیشرفت و توسعه دانشگاه های عضو شبکه و فعالیت‌های آنان به کمک امکانات مختلف ارتباطی که آژانس داراست، شامل می شود.
برخی از دانشگاه‌های کشور از جمله دانشگاه های تهران، شهیدبهشتی، تبریز، تربیت مدرس عضو این نهاد هستند.<
ل.س ۱۳۴۲/ ر.ب ۱۳۴۵