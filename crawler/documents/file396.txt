تعامل پارک علم و فناوری هرمزگان واداره کل اوقاف هرمزگان بیشتر می شود - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر علی فتی با اشاره به ظرفیت های پارک علم و فناوری هرمزگان در ارائه خدمات به ادارات و سازمان های دولتی افزود: پارک هرمزگان به دلیل دارا بودن شرکت های دانش بنیان در حوزه های مختلف امکان خدمات رسانی را دارد.
به گفته وی، استفاده از ظرفیت شرکت های دانش بنیان در توسعه اقتصاد مقاومتی نقش به سزایی خواهد داشت از این رو اداره کل اوقاف هرمزگان نیز به جهت کمک به این حوزه که تاکید مقام معظم رهبری است قول همکاری و استفاده از این ظرفیت ها را داده است.
دکترفتی خاطرنشان کرد، اوقاف هرمزگان در این راستا محصولات تولیدی شرکت های دانش بنیان هرمزگان را خریداری و از خدمات آنها در انجام وظایف بهره خواهد برد.
رئیس پارک علم و فناوری هرمزگان گفت: دست اندرکاران اداره کل اوقاف هرمزگان در زمینه اختصاص فضاها و زمین های وقفی با کاربری آموزشی به پارک علم و فناوری هرمزگان قول مساعد داده اند.
وی ابراز امیدواری کرد، تعامل پارک و اوقاف هرمزگان بتواند زمینه را برای استفاده از ظرفیت طرفین فراهم آورد.
س.س ۱۳۵۱/ ر.ب ۱۳۴۵