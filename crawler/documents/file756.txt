برگزاری آیین اختتامیه "اولین جشنواره سراسری فضای مجازی و رسانه کنگره ملی شهدای دانشجو" در تبریز - وزارت علوم، تحقیقات و فناوری
به گزارش اداره کل روابط عمومی وزارت علوم، دکتر فرزان قالیچی، رئیس دانشگاه جامع علمی کاربردی استان آذربایجان شرقی و رئیس جشنواره، در سخنانی با بیان اینکه هر کسی در راه خدا کشته شود در واقع زنده واقعی است، اظهار داشت: شهدا جسم بی جان خود را به دنیا داده و در واقع روح خدا را به خداوند گره می زنند و این همان روحیه ایثار و شهادت است که شهدایی مانند باکری ها و حججی ها را تربیت کرده است.<
وی با بیان اینکه شهدای زیادی داریم که دارای تحصیلات عالیه بوده ولی با آگاهی و انتخاب بصیرت در دو سنگر علم و عمل سرآمد شدند، گفت: دانشگاه جامع علمی کاربردی با تاسی از منویات مقام معظم رهبری در خصوص اهمیت فضای مجازی اقدام به ایفای نقش در جنگ نرم کرده که مصداق آن همین جشنواره فصای مجازی کنگره شهدای دانشجو می باشد.
دکتر قالیچی افزود: دانشگاهیان به عنوان افسران جنگ نرم باید خود را خادم و رزمنده در جنگ نرم بدانند و با یقین کامل به اینکه اگر دورانی با سلاح سرد جنگ داشتیم اکنون با فصای مجازی وارد جنگ نرم شده ایم وارد عمل شوند.<
وی در خصوص جشنواره فصای مجازی و رسانه و کنگره شهدای دانشجو ابراز کرد: در این جشنواره ۱۵۰ اثر فاخر به دستمان رسیده که ۱۶ اثر به عنوان اثر برگزیده و پنج اثر به مقام برتر انتخاب شده است.<
رئیس جشنواره سراسری فضای مجازی افزود: اگر امروز شاهد امنیت و آرامش در کشور هستیم همگی زیر سایه شهدای دفاع مقدس و شهدای مدافع حرم بوده است و باید در مقابل خانواده این عزیزان سر تعظیم فرود آورد.<
در ادامه مراسم، دکتر امید، رئیس دانشگاه جامع علمی کاربردی کشوردر سخنانی اظهار داشت: دانشگاه جامع علمی کاربردی ۹۰ شهید تقدیم اسلام کرده که ۳۰ شهید از آنها مدافع حرم بوده که شهید محسن حججی، نومی گلزار، محرم علی پور و... از دانش آموختگان و دانشجویان این دانشگاه بوده اند.<
دکتر امید با تاکید به تداوم جشنواره فضای مجازی و فرهنگ ایثار و شهادت گفت: تعداد آثاری که در یک محدود زمان کوتاه به جشنواره رسیده قابل تقدیر بوده و مغتنم است و امیدوارم در سال های آینده تداوم داشته باشد.<
رئیس دانشگاه جامع علمی کاربردی با اشاره به فرمایشات مقام معظم رهبری در خصوص فضای مجازی، بیان کرد: در حال حاضر فضای مجازی یک فضای انتخابی برای ما نبوده، بلکه فضای دوم مشابه به فضای حقیقی است که درون آن هم فرصت و هم تهدید وجود دارد.<
وی با بیان اینکه در فضای مجازی می توان به راحتی حرف خود را به آن سوی دنیا زد و هیچ حد و مرزی برای آن نیست، ابراز کرد: اگر از این فرصت به خوبی استفاده نشود قطعاً به تهدید بزرگی برای ما تبدیل خواهد شد.<
سخنران بعدی آیین اختتامیه "اولین جشنواره سراسری فضای مجازی و رسانه کنگره ملی شهدای دانشجو" سردار سرلشگر یحیی صفوی بود.
وی با بیان اینکه این استان شهدای زیادی تقدیم اسلام کرده و از نظر استراتژیک بسیار موثر واقع شده است، گفت: فرهنگ جهاد و شهادت یکی از محورهای اصلی کشور است وهمچنان که حماسه نسل اول انقلاب اسلامی که منجر به فداکاری بیش از ۳۵ هزار ایثارگر استان آذربایجان شرقی شد، هم اکنون نسل دوم و سوم نیز در جبهه های نبرد ناقوس نابودی دشمنان فرامنطقه ای شده اند و صهیونیست ها را که عامل کشتار کودکان مظلوم هستند سر جایش نشانده اند.<
سردار صفوی با تاکید به اینکه امتی که رهبری مقتدر، خردمند و شجاع دارد و جوانانی آماده فداکاری برای دفاع از ارزش ها دارد در برابر هیچ توطئه و قدرتی شکست نخواهند خورد، افزود: این خون شهدا است که راه را برای مراسم پیاده روی اربعین محقق ساخته به طوری که شاهد حضور ۲۰ میلیون زائر اربعین از سراسر دنیا بودیم.<
وی اذعان داشت: پیروزی راهبردی ایران و همکاران منطقه ای در شکست نقشه های آمریکا و صهیونیست در سوریه و عراق و در شکست تشکیل خاورمیانه جدید باز هم درس و عبرت تاریخی را به ملت های منطقه اثبات کرد که هر کجا راهبرد مقاومت و روحیه فداکاری باشد و هر کجا رهبران خردمند و پاک بوده، ملت ها بر دشمنان غلبه پیدا می کنند.<
وی با تاکید به اینکه اگر دانشگاهیان و کل ملت رسالت خود را در راستای ترویج تفکر برتر و مفهوم انسانی را در شبکه های اجتماعی و رسانه های برخط و تصویری بدانند، می توان پیروز صحنه فضای مجازی شد، افزود: اگر بتوانیم سیره اخلاقی و عملی شهیدان را با نرم افزارهای اجتماعی نهادینه سازیم آن موقع مهم ترین رکن مقابله با اهداف دشمنان خواهیم بود.<
سردار صفوی یکی از برنامه های اصلی دشمنان در فضای مجازی را اسیر کردن و استحاله فکری و از بین بردن ریشه های فرهنگی جوانان عنوان کرد و افزود: دشمن می خواهد با هویت سازی، باورها و ارزش های ملت ایران را تغییر دهند که اگر بتوانیم هویت خود و جهان بینی مان را از طریق فضای مجازی در سطح منطقه و خارج از منطقه صادر کنیم پیروز خواهیم شد.<
وی با استناد به فرمایش مقام معظم رهبری در خصوص اینکه افسران جهاد فرهنگی و فضای مجازی، دانشجویان هستند، ابراز کرد: در حال حاضر ۴.۵ میلیون دانشجو داریم که هر یک از آنها می توانند یک افسر فضای مجازی در کشور باشند.<
صفوی با یادآوری سخنان اخیر رئیس جمهور آمریکا نسبت به ایران، گفت: به نظر من این سخنرانی بار دیگر ثابت کرد که رئیس جمهور آمریکا فاقد بینش راهبردی نسبت به ایران است زیرا معلوم شد که ایران و ملت ایران و رهبر فرزانه انقلاب ایران را نشناخته است.<
در ادامه مراسم از تمبر مراسم و کتاب شهدای دانشجوی استان آذربایجان شرقی رونمایی شد.<
بعد از تجلیل از خانواده های معظم شهدا بویژه خانواده های شهدای مدافع حرم، از نفرات برتر این جشنواره تقدیر شد.