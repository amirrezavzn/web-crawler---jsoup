سه استاد دانشگاه صنعتی نوشیروانی بابل در جمع یک درصد پژوهشگر مؤثر دنیا - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی نوشیروانی بابل، بر اساس آخرین اعلام مؤسسه Clarivate Analytics< که در ۱۶ نوامبر ۲۰۱۷ منتشر شد، لیست اسامی محققان با ۱% مقالات برتر دنیا در ۲۱ حوزه اعلام شد و دکتر داود دومیری گنجی، دکتر مفید گرجی و دکتر محسن شیخ الاسلامی از اعضای هیئت علمی دانشگاه صنعتی نوشیروانی بابل، به عنوان یک درصد محققان موثر دنیا، از نظر ارجاع مقالات معرفی شدند.
دفتر همکاری‌های علمی بین‌المللی دانشگاه نوشیروانی بابل، طی مکاتبات و ارتباطاتی که با موسسه Clarivate Analytics< داشته است، موفق شده است کلیه Affiliation< های دانشگاه را تحت نام فعلی آن همسان‌سازی کند و اطلاعات سال‌های ۲۰۰۵-۲۰۱۵ دانشگاه را در پرتال جمع‌آوری اطلاعات این موسسه به ثبت برساند.
این فهرست بر اساس بیشترین ارجاعات به مقالات در مجلات علوم و علوم اجتماعی که در بازه زمانی ۲۰۰۵ تا ۲۰۱۵ در Web of Science< بیشترین ارجاعات را داشته اند، تنظیم شده است.
از این میان دانشمندان ایرانی حاضر در این فهرست، نام ۹ محقق از دانشگاه‌های صنعتی امیرکبیر، علم و صنعت ایران، بین المللی امام خمینی (ره)، صنعتی شیراز، صنعتی نوشیروانی بابل و شهید مدنی آذربایجان به چشم می خورد.
ل.م. ۵۴/ ر.ب ۱۳۴۵