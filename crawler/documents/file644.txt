پیام تبریک سرپرست دانشگاه پیام نور استان هرمزگان به مناسبت آغاز سال تحصیلی - وزارت علوم، تحقیقات و فناوری
به گزارش روابط عمومی وزارت علوم، دکتر عبدالکریم قائدی ،سرپرست دانشگاه پیام نور استان هرمزگان آغاز سال تحصیلی جدید را خدمت همه استادان، اعضای هیئت علمی پرتلاش، کارکنان صدیق و شریف و دانشجویان خلاق و آینده ساز کشور تبریک و تهنیت گفت.
دکتر قائدی اظهار داشت:آغاز مهر و این شور و شعف فرصت مغتنمی است تا استادان دانشگاه به ویژه اعضای هیئت علمی به نقش خود در تربیت دانشجویان که آینده سازان این مملکت هستند با هم اندیشی و همفکری نقش مؤثر و سازنده ای را ایفا کنند.
&nbsp;وی تصریح کرد: دانشگاه پیام نور، بزرگ ترین دانشگاه دولتی سرآمد در علم و دانش است.
سرپرست دانشگاه پیام نور استان هرمزگان با اشاره به اینکه مهر، ماه فرا رسیدن بهار علم و دانش است افزود: اعضای هیئت علمی دانشگاه با استفاده از تفاهم نامه ای که بین پارک علم و فناوری و دانشگاه صورت گرفته زمینه شکوفایی استعدادهای دانشجویانی که صاحب ایده هستند را فراهم آورند.
دکتر قائدی با اشاره به فرمایشات مقام معظم رهبری در خصوص تشکل های دانشجوی به حضور فیزیکی و فکری دانشجویان در صحنه، برپایی کرسی های آزاد اندیشی، گسترش اردوهای جهادی و تقویت گفتمان اصلی و گسترش هیئت های دانشجویی&nbsp; تاکید کرد.
وی با خطاب به روسای مراکز و واحدها افزود: محیط دانشگاه باید محیطی پرنشاط و شاداب و پر انرژی باشد و بایستی مولفه امید به زندگی را افزایش داد تا دانشجویان بتوانند با علاقه به فعالیت های علمی و پژوهشی خود بپردازند.
&nbsp;
&nbsp;
&nbsp;
&nbsp;