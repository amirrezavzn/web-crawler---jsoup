دکتر سید ضیاء هاشمی با دکتر رضا داوری اردکانی رئیس فرهنگستان علوم دیدار و گفت‌گوکرد - وزارت علوم، تحقیقات و فناوری
<strong>به گزارش روابط عمومی وزارت علوم، دکتر هاشمی در این دیدار با تجلیل از مقام و جایگاه دکتر داوری اردکانی به عنوان یکی از برجسته‌ترین فرهیختگان کشور در حوزه درعلوم انسانی کشور &nbsp;اظهار داشت: استفاده از دانش و ظرفیت علوم انسانی به اثرگذاری بیشتر سایر علوم در جامعه کمک می کند.</strong>
<strong>وی تاکید کرد: وقتی از پیوند &nbsp;دانشگاه با جامعه و صنعت صحبت می شود که راهبرد و شعار اصلی وزارت علوم در دوره جدید است، نمی توان از نقش علوم انسانی غفلت کرد زیرا در تمام سازمانها و صنایع به علومی مانند مدیریت رفتار سازمانی و روانشناسی صنعتی نیاز داریم.</strong>
<strong>وی با اشاره به برگزاری اجلاس دوروزه روسای دانشگاه‌های کشور گفت: در این اجلاس چندین عضو کابینه دولت دوازدهم حضوریافته و سخنرانی کردند و جمع بندی همه سخنرانان این بود برای پیشرفت در همه بخش های کشور باید از توان دانشگاهها و مراکز پژوهشی استفاده کرد.</strong>
<strong>سرپرست وزارت علوم تاکید کرد: باید کلیت نظام علم و فناوری و بخش آموزش عالی جایگاه واقعی خودرا در کشور پیدا کند وگرنه نظام مدیریت اجرایی کشور آسیب می بیند.</strong>
<strong>دکتر رضا داوری رئیس فرهنگستان علوم نیز در این دیدار ضمن قدردانی از حضور دکتر سید ضیاء هاشمی سرپرست وزارت علوم در فرهنگستان علوم گفت: نزدیک به 6 دهه به کار معلمی مشغول بوده ام و به آن افتخار می کنم.</strong>
<strong>وی توجه نهادهای تصمیم گیری کشور به حوزه علوم انسانی را خواستارشد و &nbsp;تاکید کرد: بدون توجه به علوم انسانی در به کارگیری فناوری نیز دچار مشکل خواهیم شد&nbsp; و علت پیشتاز بودن کشوری مانند ژاپن در آسیا، توجه کافی به علوم انسانی است.</strong>
<strong>رئیس فرهنگستان علوم گفت: فنّاوری به تنهایی نمی تواند نیازهای جامعه و مسائل روزمره ما را رفع کند &nbsp;و توجه ویژه به علوم فنی و مهندسی و غفلت از علوم انسانی به ضرر جامعه است.</strong>
<strong>دکتر داوری با تاکید بر لزوم درک درست از علوم انسانی گفت: برای ارتقای نقش علوم انسانی در کشور باید مسئولان بر موانع مختلفی غلبه کنند که کار دشواری است.</strong>
<strong>درپایان این دیدار دکتر سید ضیاء هاشمی سرپرست وزارت علوم با اهدای لوح سپاسی از سالها فعالیت علمی دکترداوری اردکانی تجلیل کرد.</strong>
<strong>در این دیدار همچنین دکتر رضا داوری چند جلد از کتاب‌های تالیفی خود را امضاء و به دکتر هاشمی تقدیم کرد.</strong>
<strong>دکتررضا داوری اردکانی سال </strong><strong>۱۳۱۲</strong> <strong>در اردکان یزد، استاد &nbsp;فلسفه دانشگاه تهران است که در سال 76-1375 به عنوان استاد نمونه و پس از آن به عنوان استاد ممتاز دانشگاه تهران انتخاب شد و همچنین سال‌ها پژوهش و معلمی فلسفه برای ایشان عنوان چهره‌ماندگار در سال 1381 را به ارمغان آورد.</strong>
<strong>از دیگر افتخارات این استاد فلسفه می‌توان به کسب نشان درجه یک دانش (از ریاست جمهوری) در سال 1384 و همچنین کسب عنوان فارابی‌شناس برجسته ایران و دریافت تندیس ویژه فارابی در نخستین جشنواره بین‌المللی فارابی (از ریاست جمهوری) در سال 1386 اشاره کرد. همچنین وی بیش از 30 عنوان کتاب و بیش از 100 عنوان مقاله در موضوعات مختلف فلسفی، فرهنگی، اجتماعی نگاشته است دکتر داوری را بسیاری فیلسوف فرهنگ نام نهاده‌اند.</strong>
&nbsp;