برنامه خود  را  با نظر روسای دانشگاههای کشور تهیه کرده ام - وزارت علوم، تحقیقات و فناوری
<strong>دکتر منصور غلامی در نشست روسای دانشگاههای بزرگ کشور که در دانشگاه تهران برگزارشد؛ گفت: دانشگاههای کشور بویژه دانشگاههای بزرگ ظرفیت های مهمی دارند که بابد با برنامه ریزی از آن استفاده کنیم.</strong>
<strong>گزینه پیشنهادی وزارت علوم به مجلس شورای اسلامی، "بین المللی شدن و ارتباط با دنیای جهانی علم و فناوری"، "اثربخشی علم و فناوری در جامعه"، "تمرکززدایی و افزایش اختیارات قانونی دانشگاهها" و "توجه ویژه به خرد جمعی دانشگاهها در اتخاذ تصمیمات مرتبط با آموزش عالی" را محورهای برنامه های تقدیمی خود به مجلس شورای اسلامی ذکر کرد.</strong>
<strong>در ادامه این نشست روسای دانشگاههای حاضر در این نشست به بیان نظرات خود در خصوص برنامه های دکتر غلامی پرداختند.</strong>
<strong>معاون وزیر علوم و رئیس</strong><strong> سازمان امور دانشجویان گفت: انتخاب رئیس دانشگاه بوعلی سینا به عنوان گزینه پیشنهادی وزارت علوم به مجلس شورای اسلامی همه دانشگاهیان را خوشحال کرد و اندک انتقاداتی که وجود دارد به علت وسعت جامعه دانشگاهی و عدم امکان پاسخگویی مناسب به همه مطالبات دانشگاهیان است.</strong>
<strong>دکتر مجتبی صدیقی با اشاره به تاکید سرپرست وزارت علوم بر حمایت همه معاونان و مدیران وزارت علوم از دکتر غلامی به عنوان گزینه پیشنهادی دولت گفت: دکتر غلامی از جنس دانشگاه است و انتخاب وی با رای بالای مجلس شورای اسلامی، بهتر می تواند به استیفای حقوق دانشگاههای کشور کمک کند.</strong>
<strong>دکتر عبدالرضا باقری مشاور وزیر علوم و رئیس مرکز هیاتهای امنا و هیات ممیزه مرکزی گفت: امیدوارم دکتر غلامی با ایجاد مکانیسیمی بتواند به شکل نهادینه از نظرات دانشگاهیان استفاده کند.</strong>
<strong>وی هیات امنای دانشگاهها را نهادی دانست که می تواند با ارائه پیشنهادهای کارشناسی به مدیریت دانشگاهها و وزارت علوم به اداره دانشگاهها توسط خودشان و کاهش تصدی گری وزارت علوم کمک کند.</strong>
<strong>در ادامه این جلسه، دکتر محمود نیلی احمدآبادی، رئیس دانشگاه تهران، ضمن خوشامدگویی به وزیر پیشنهادی و رؤسای دانشگاه‌های سطح یک کشور گفت: مشورت و خرد جمعی اساس همه کارهای دانشگاهی است و امیدواریم این شیوه عمل که پشتوانه بسیار خوبی برای اجرای تصمیمات است، ادامه یابد و تقویت شود</strong><strong>.<</strong>
<strong>وی با اشاره به انتخاب یک رئیس دانشگاه از سوی رئیس جمهور برای تصدی وزارت علوم افزود: ما خوشحالیم که یک رئیس دانشگاه این مسئولیت را بر عهده می‌گیرد. کسی که تجربه مدیریت دانشگاه را که سخت‌ترین نوع مدیریت است، داشته باشد، برای وزارت گزینه مناسبی است</strong><strong>.<</strong>
<strong>رئیس دانشگاه تهران ضمن اظهار امیدواری به رأی اعتماد مجلس شورای اسلامی به وزیر پیشنهادی علوم، تحقیقات و فناوری، تصریح کرد: جلسه رأی اعتماد تریبون بسیار خوبی برای طرح مطالبات و مشکلات دانشگاه‌ها و آموزش عالی است. متأسفانه مشکلات وزارت علوم جدی گرفته نشده است و به همین دلیل اختیاراتش را تقسیم کرده‌اند. اما هرچه وزارت علوم مقتدرتری داشته باشیم، وزارت علوم و کلاً آموزش عالی جدی‌تر گرفته می‌شود</strong><strong>.<</strong>
<strong>دکتر نیلی احمدآبادی با اشاره به اهمیت اولویت‌های دولت تاکید کرد: بزرگ‌ترین دغدغه دولت در حال حاضر اشتغال است. دانشگاه‌ها در این زمینه می‌توانند به دولت کمک کنند به شرطی که دولت در انجام تعهداتش مانند دانشگاه عملکردی صددرصدی داشته باشد.</strong>
<strong>دکتر محمود فتوحی، رئیس دانشگاه صنعتی شریف گفت: برنامه دکتر غلامی، جامع و کافی است ولی به نظر من توجه وی به اقتصاد آموزش عالی و خودکفایی نسبی دانشگاهها می تواند این برنامه را تکمیل کند.</strong>
<strong>وی افزود: کاهش تصدی گری وزارت علوم و افزایش اختیارات قانونی دانشگاههای کشور بویژه دانشگاههای سطح یک و دو در امور آموزشی و پژوهشی ضروری است.</strong>
<strong>دکتر هوشنگ طالبی، رئیس دانشگاه اصفهان اظهار داشت: تثبیت حاکمیت</strong><strong> وزارت علوم بر علم و فناوری کشور براساس قانون تشکیل وزارت علوم که مصوب مجلس شورای اسلامی است از انتظارت دانشگاهیان از دکتر غلامی است.</strong>
<strong>وی افزود: انتخاب یک طرح محوری برای وزارت علوم مانند طرح تحول سلامت وزارت بهداشت می تواند به ارتقای بسیاری از برنامه های علم و فناوری کشور کمک کند.</strong>
<strong>دکتر کافی، رئیس دانشگاه فردوسی مشهد گفت: فرصت رای اعتماد به وزیر پیشنهادی علوم، فرصتی است که دکتر غلامی مشکلات و مسائل دانشگاهها را مطرح کند تا جامعه مطالبات و انتظارات خود را از دانشگاه متناسب با امکانات موجود اصلاح کند.</strong>
<strong>دکتر محمد تقی احمدی، رئیس دانشگاه تربیت مدرس اظهار داشت: توجه به رشته های میان رشته ای، افزایش اختیارات قانونی دانشگاهها، بین المللی شدن دانشگاهها و افزایش همکاری علمی با دنیا و ارتقای جایگاه وزارت علوم در مجموعه دولت می تواند به تکمیل برنامه های دکتر غلامی برای اداره آموزش عالی کشور کمک کند.</strong>
<strong>رئیس دانشگاه علامه طباطبایی گفت: دولت باید حمایت بیشتری از دانشگاههای سطح یک و دو کشور انجام دهد زیرا بیشترین تولید علم و فناوری کشور در این دانشگاهها صورت می گیرد ولی هم اکنون با انتشار نتایج سطح بندی دانشگاهها، تخصیص بودجه های دانشگاههای سطح یک کاهش و بودجه های دانشگاههای سطوح پایین تر افزایش یافته است.</strong>
<strong>وی افزود: هم اکنون بیش از ۲,۰۰۰ میلیارد تومان بودجه علم و فناوری کشور در اختیار موسسات آموزشی و پژوهشی قرار می گیرد که زیر مجموعه وزارت علوم نیستند.</strong>
<strong>رئیس دانشگاه شهید بهشتی گفت: دانشگاهها آبروی کشور هستند و در دنیا کشور ایران را با مفاخر دانشگاهی آن می شناسند لذا باید بیش از بیش به این نهاد ت.جه شود.</strong>
<strong>دکتر محمد حسن صدوق افزود: انتظار درآمدزایی از دانشگاهها برای جبران هزینه های آموزشی و پژوهشی صحیح نیست و باید اصلاح شود.</strong>
<strong>دکتر برخورداری، رئیس دانشگاه علم و صنعت ایران همفکری و مشورت دانشگاهیان را عامل حل مشکلات مختلف آموزش عالی ذکر کرد کرد و حمایت قاطع روسای دانشگاههای بزرگ کشور از دکتر غلامی را نشانه ای بر یکپارچگی آموزش عالی دانست.</strong>
<strong>دکتر غلامی تجربه کافی در مدیریت دانشگاهی دارد و برنامه خوبی نیز تدوین کرده است که حتماً باید با حضور فعال در کمیسیونهای مختلف مجلس شورای اسلامی این برنامه را تشریح کند.</strong>
<strong>وی افزود: تعامل با نمایندگان مجلس شورای اسلامی و پاسخگویی مناسب به سوالات آنان در فراکسیونهای مختلف می تواند در مرحله رای اعتماد و پس از آن به توفیق دکتر غلامی کمک شایانی بکند زیرا مجلس شورای اسلامی شان بالایی در جمهوری اسلامی ایران دارد و حامی دانشگاهیان نیز هست.</strong>
&nbsp;
&nbsp;
&nbsp;
&nbsp;