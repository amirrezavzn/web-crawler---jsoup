انعقاد تفاهم نامه همکاری دانشگاه صنعتی قوچان و موسسه وینی آلمان - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از دانشگاه صنعتی قوچان، دکترنیکنام گفت: این تفاهم نامه در زمینه های تبادل دانشجو، برگزاری سمینارها و کنفرانس‌های مشترک، انجام فرصت های مطالعاتی و دوره های تحقیقاتی مشترک و همچنین اجرای پروژه های صنعتی مشترک به امضای نمایندگان دو طرف رسیده است<span>.</span>
ل.س ۱۳۴۲/ ر.ب ۱۳۴۵مرکز توانمندسازی و تسهیل گری کسب و کارهای نوپای فاوا راه اندازی می‌شود - وزارت علوم، تحقیقات و فناوری
به گزارش اداره کل روابط عمومی وزارت علوم به نقل از پارک علم و فناوری هرمزگان، دکتر علی فتی رئیس پارک علم و فناوری هرمزگان در اولین نشست کمیته راهبری مرکز توانمندسازی و تسهیل‌گری کسب و کارهای نوپای فاوا گفت: پارک علم و فناوری هرمزگان از سوی فاوا به عنوان مجری طرح انتخاب شده و زمینه گسترش کسب و کارهای فاوا را فراهم خواهد کرد.
وی درخصوص هدف از واگذاری اجرای این طرح به پارک علم و فناوری هرمزگان افزود: پارک علم و فناوری هرمزگان خدماتی از جمله شناسایی اعضای زیست بوم کسب و کارهای نوپای حوزه ارتباطات و فناوری اطلاعات استان، ایجاد هماهنگی و تعامل موثر بین اعضای زیست بوم کارآفرینی مبتنی بر فاوای استان، تسهیل ایجاد و رشد کسب و کارهای نوپای محلی برای حفظ سرمایه‌های انسانی استان، عرضه خدمات مشاوره ای و آموزشی به اعضای زیست بوم کسب و کارهای نوپای فاوای استان و پایش زیست بوم کسب و کارهای نوپای فاوای استان ارائه خواهد داد.
دکتر فتی خاطرنشان کرد: کسب و کارهای دنیا در حال حاضر بر محور آی تی استوار شده که می‌بایست این حرکت در ایران و استان هرمزگان نیز شتاب بگیرد.
رئیس پارک علم و فناوری هرمزگان افزود: زیرساخت های این بخش در هرمزگان فراهم می‌شود که انتظار داریم کسب درآمد از این حوزه رشد قابل توجهی داشته باشد.
در ادامه دکتر مهدی عسکری زاده مدیر کل ارتباطات و فناوری اطلاعات استان هرمزگان با اشاره به ظرفیت های استان در زمینه کسب و کارهای مبتنی بر فاوا گفت: این مرکز با هدف جذب افراد کارآفرین شکل گرفته که تلاش می‌کنیم هرمزگان از این ظرفیت نهایت استفاده را در راستای توسعه کسب و کار بکند.
به گفته وی، فعالیت پارک علم و فناوری در این زمینه مشهود است و به همین دلیل مسئولیت اجرای این طرح به این مجموعه واگذار شده است.
دکتر عسکری زاده افزود: در کمیته تشکیل شده، علاوه بر پارک علم و فناوری و اداره کل اراتباطات، مرکز رشد، اداره تعاون، کار و رفاه اجتماعی، سازمان صنعت، معدن و تجارت، استادان دانشگاه و یکی از کارآفرینان این حوزه عضو و سازمان نظام صنفی رایانه هستند که تلاش خواهند کرد زمینه توسعه اشتغال این حوزه فراهم آید.
ل.م ۵۴/ ر.ب ۴۵
&nbsp;