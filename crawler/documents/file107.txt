آغاز دهمین جشنواره درون دانشگاهی حرکت دانشگاه شهرکرد - وزارت علوم، تحقیقات و فناوری
به گزارش اداره کل روابط عمومی وزارت علوم، با حضور دکتر حمیدرضا عزیزی، معاون فرهنگی دانشگاه شهرکرد و جمع زیادی از دانشجویان، دهمین جشنواره درون دانشگاهی حرکت دانشگاه شهرکرد با مشارکت انجمن های علمی دانشجویی آغاز شد.
معاون فرهنگی اجتماعی دانشگاه شهرکرد طی سخنانی گفت: جشنواره درون دانشگاهی حرکت تا نهم آبان ماه در دانشگاه شهرکرد برپا است و این جشنواره برای رقابت، عرضه و نمایش دستاوردهای دانشجویی در دو مرحله درون دانشگاهی و ملی یا برون دانشگاهی برگزاری می‌شود.
دکتر حمیدرضا عزیزی در ادامه سخنانش گفت: در این جشنواره ۱۴ غرفه به انجمن های علمی دانشجویی مختلف از جمله فیزیک، مکاترونیک و هوش مصنوعی، علوم باغبانی، علوم دامی، زبان و ادبیات فارسی وبازدیدکنندگان اختصاص یافته است که در آن دانشجویان آخرین تولیدات علمی، اختراعات و فنآوری خود را در معرض دید بازدیدکنندگان قرار می دهند.
معاون فرهنگی دانشگاه شهرکرد افزود: در پایان جشنواره طی مراسمی از غرفه ها و انجمن های علمی دانشجویی برتر با اهدای لوح و جوایز نفیسی تقدیر خواهد شد و درنهایت برگزیدگان به جشنواره ملی حرکت که از تاریخ یکم تا سوم آذرماه در دانشگاه رازی کرمانشاه برگزار می‌شود، اعزام خواهند شد.
&nbsp;
<strong>س.س ۱۳۵۱/ ر.ب ۱۳۴۵</strong>
&nbsp;