دومین همایش مدیریت منابع آب نواحی ساحلی دردانشگاه علوم کشاورزی و منابع طبیعی ساری برگزارمی شود - وزارت علوم، تحقیقات و فناوری
به گزارش اداره کل روابط عمومی وزارت علوم، دکتربهمنیار رئیس همایش مدیریت منابع آب نواحی ساحلی با اشاره به اهمیت برگزاری این همایش و همچنین روند کاهش نزولات جوی در سال‌های اخیر عنوان داشت: رشد جمعیت، برداشت بی رویه از منابع آب زیرزمینی و استفاده بی رویه از کودهای شیمیایی و سموم دفع آفات اثرات قابل ملاحظه و مخربی بر منابع آب گذاشته است.<
وی با بیان اینکه رخداد پدیده تغییر اقلیم بر تغییرات مکانی و زمانی منابع و مصارف و همچنین وقوع سیلاب ها موثر می باشد، افزود: با توجه به شیب کم اراضی ساحلی، عبور رودخانه ها از نواحی مسکونی، جمعیت با تراکم زیاد و وجود آب شور دریا در مجاورت آنها، نواحی ساحلی را از دیگر مناطق متفاوت می سازد.<
دکتربهمنیار گفت: گروه مهندسی آب دانشگاه علوم کشاورزی و منابع طبیعی ساری دومین همایش مدیریت منابع آب نواحی ساحلی را ۲۰ مهرماه در پنج محور با عنوان های مدیریت یکپارچه منابع آب، آبیاری و زهکشی، سیلاب (فرصت ها و چالش ها)، محیط زیست، تغییر اقلیم برگزار می کند که از محورهای ویژه این همایش به احیا و تعادل بخشی منابع آب زیرزمینی، روش‌های نوین برای مقابله با تهدیدات ناشی از بحران آب، انتقال آب بین حوضه ای می توان اشاره کرد.<
وی در پایان اظهارامیدواری کرد که با همکاری و مشارکت پژوهشگران، مدیران و کارشناسان حوزه‌های مرتبط در ارائه دستاوردهای علمی و اجرایی و همچنین حضور در همایش، گام مثبتی در زمینه مدیریت منابع آب در نواحی ساحلی برداشته شود.<
ل.س ۱۳۴۲/ ع.ع ۱۳۵۷