حضور معاون آموزشی وزارت علوم در هفتمین کنگره دانشگاههای طراز جهانی - وزارت علوم، تحقیقات و فناوری
به گزارش اداره کل روابط عمومی وزارت علوم، کنگره دانشگاه‌های طراز جهانی از سال ۲۰۰۵، به همت دانشگاه جیائوتانگ ( Jiao Tong< ) چین در شانگهای برگزار شد و در این کنگره صاحبنظران و متخصصان توسعه و اعتلای دانشگاه‌ها و همچنین مجریان و روسای دانشگاه‌ها و دست اندرکاران دانشگاه‌های پیشرو جهان از ۳۰ کشور مختلف به بررسی و تحلیل روش‌ها و ابعاد مختلف رشد و بالندگی دانشگاهها در کشورهای جهان پرداختند.
براساس این گزارش، میزگرد مسئولان مطرح‌ترین نظام‌های رتبه بندی دانشگاه‌های جهان از جمله مطالب متنوع مطرح شده در این کنگره بود.
دکتر شریعتی و هیات همراه وی در سفر به چین، از منطقه فناوری سوژو Suzhou)< ) در شهر سوجو- که در سال ۱۹۹۲ در زمینی به وسعت ۵۲ کیلومتر مربع و به عنوان یکی از اولین پارک های فناوری و طرحی برای توسعه علمی و اقتصادی چین در کنار شهر سوجو ایجاد شده است- بازدید کردند.
در این سفر دکتر شریعتی با جمعی از دانشجویان ایرانی در حال تحصیل در شانگهای و شهرهای مختلف دیدار کرد و در جریان مشکلات آنها قرار گرفت.
معاون آموزشی وزارت علوم، در بازدید از مراکز تحقیقاتی انرژی های تجدیدپذیر دانشگاه جیائو تانگ شانکهای با مسئولان و پژوهشگران این دانشگاه گفت‌‌وگو و زمینه ها و ظرفیتهای فعالیت و همکاری های مشترک با دانشگاه‌ها و مراکز تحقیقاتی ایرانی را مطرح کرد. م.ع ۱۳۶۰