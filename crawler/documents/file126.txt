تجلیل از ۸ شرکت فناور و دانش بنیان - وزارت علوم، تحقیقات و فناوری
<p>به گزارش اداره کل روابط عمومی وزارت علوم به نقل از پارک علم و فناوری مازندران، دکتر علی معتمدزادگان رئیس پارک علم و فناوری مازندران در این آیین اظهار داشت: در هجدهمین نمایشگاه پژوهش و فناوری و سومین فن بازار استان ۲۵۰ محصول در ۳۷ غرفه ارائه شد که با استقبال چشم‌گیر دانش آموزان، دانشجویان، نخبگان، استادان و اعضای هیئت علمی دانشگاه‌های استان، سرمایه گذاران و صاحبان صنایع روبه‌رو شد.<br> وی با بیان اینکه ۵۰۰۰ نفر از نمایشگاه پژوهش و فناوری و سومین فن بازار استان مازندران که در دانشکده فنی و حرفه ای امام محمد باقر (ع) برگزار شد، بازدید کردند، افزود: در ۱۲ کارگاه آموزشی توانمندسازی و رویدادهایی که در حاشیه این نمایشگاه برگزار شد، بیش از ۵۰۰ نفر شرکت کردند.<br> دکتر معتمدزادگان با اشاره به برگزاری جشنواره شتاب تصریح کرد: این جشنواره به منظور تجلیل از ایده‌های برگزیده و نیز تشویق و ترغیب ایده‌پردازان به تولید فناوری و تبدیل علم به ثروت، همزمان با هفته پژوهش و فناوری برگزار شد و در آیین تجلیل از پژوهشگران و فناوران، از سه ایده برتر تقدیر شد.<br> ل.م ۵۴/ ر.ب ۴۵