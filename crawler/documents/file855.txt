افتتاح کلینیک صنعت پلیمر دردانشگاه اصفهان - وزارت علوم، تحقیقات و فناوری
به گزارش اداره کل روابط عمومی وزارت علوم، در مراسم افتتاح اولین کلینیک صنعت پلیمر استان دردانشگاه اصفهان، تفاهم نامه همکاری بین انجمن صنایع پلاستیک و پلیمر استان اصفهان به نمایندگی مهندس مرتضی بیشه رئیس این انجمن و دانشگاه اصفهان به نمایندگی دکتر امیر رحیمی معاون پژوهش و فناوری، منعقد و امضا شد.<
دکتررحیمی ضمن ارائه گزارش مبسوطی از پتانسیل پژوهشی دانشگاه اصفهان گفت: این دانشگاه در حال حاضر با ۱۳ دانشکده، ۱۵ هزار دانشجو و ۶۶۰ عضو هیئت علمی به عنوان یکی از مهم ترین دانشگاه های جامع کشور در حال فعالیت است.
وی در ادامه ضمن قدردانی از اعضای هیئت علمی جوان و روزآمد دانشکده های فنی و مهندسی، کامپیوتر، عمران و حمل و نقل، علوم و شیمی، افزود: بیش از ۹۵% از بروندادهایی که دانشگاه اصفهان را جز ۱۳ دانشگاه برتر کشور قرارداده، تلاش های علمی اعضای هیئت علمی و دانشجویان دانشکده های مذکور است.<
دکتررحیمی درادامه از تغییر سیاست های دانشگاه و حرکت به سمت پژوهش سیستماتیک، ابراز خرسندی کرد و از نگاه فعلی صنعت، که گام برداشتن در راستای فناوری روزآمد و تحقیقات تضمینی است تقدیر کرد.<
درادامه، دکترامیرحسین نوارچیان استاد گروه مهندسی شیمی و مدیر گروه پژوهشی پلیمر دانشگاه اصفهان نیز هدف از افتتاح کلینیک صنعت پلیمر کشور در دانشگاه را استفاده از متخصصان دانشگاهی به عنوان بازوی تحقیق و توسعه (R&amp;D)< صنایع کوچک و متوسط (SME)< استان قلمداد کرد و گفت: این کلینیک با الگو برداری از کلینیک های پزشکی به درمان صنعت پلیمر استان در دانشگاه اصفهان می پردازد.
بدین منظور با حمایت دکتر احمدی کیا رئیس دانشکده مهندسی دانشگاه اصفهان مکانی به طور ویژه به این کلینیک اختصاص یافته تا صنعت‌گران بتوانند برای حل مشکلات صنعت خود به این محل مراجعه کنند.<
درادامه، دکتر زمانی مدیر ارتباط با صنعت و جامعه دانشگاه نیز ضمن تاکید بر تعامل هرچه بیشتر دانشگاه و صنایع به معرفی تخصص های متنوع و پتانسیل های موجود دردانشگاه پرداخت و استفاده از متخصصان دانشگاهی را در حل مشکلات صنعت و جامعه موثر دانست.<
ارتقای سطوح فناوری‌های موجود درصنعت پلیمر، ارتقای توانمندی‌های علمی و دانش کارکنان صنعت پلیمر، فعال سازی نظام آموزش و تحقیق و توسعه در صنعت پلیمر، حل مسائل و مشکلات فنی و تخصصی بنگاه‌های اقتصادی صنعت پلیمر استان، افزایش توان و مهارت های عملی دانش آموختگان رشته پلیمر برای جذب در صنعت، از اهداف تفاهم نامه مذکور بود که دکتررحیمی معاون پژوهش و فناوری دانشگاه اصفهان و مهندس مرتضی بیشه رئیس انجمن صنایع پلاستیک و پلیمر استان اصفهان امضا و بر همکاری متقابل تاکید کردند.<
ل.س ۱۳۴۲/ ر.ب ۱۳۴۵