رییس هیات عامل صندوق نوآوری و شکوفایی تاکید کرد: نقش مهم دانش بنیان ها در اشتغال زایی - وزارت علوم، تحقیقات و فناوری
به گزارش ستاد خبری هجدهمین نمایشگاه دستاوردهای پژوهش، فناوری و فن‌بازار، دکتر بهزاد سلطانی افزود: ما نیز از توسعه شرکت‌های دانش‌بنیان حمایت همه جانبه می‌کنیم.<
وی در باره نقش شرکت های دانش بنیان در تحقق اقتصاد دانش بنیان که مورد تاکید مقام معظم رهبری است گفت: اقتصاد دانش‌بنیان محور اقتصاد مقاومتی است و محور اقتصاد دانش بنیان نیز شرکت‌های دانش‌بنیان هستند.<
دکتر سلطانی افزود: شرکت های دانش بنیان افزون بر جذب دانش آموختگان دانشگاه ها، به رفع مشکلات جامعه کمک می کنند. از سوی دیگر اشتغال زا هستند. به گفته وی حدود ۸۰ درصد شرکت‌های دانش بنیان با کمک‌های صندوق نوآوری و شکوفایی در حال فعالیت هستند.<
رئیس هیأت عامل صندوق نوآوری و شکوفایی گفت: براساس آنچه مسئولان پارک‌های علم و فناوری اعلام کرده‌اند و آمار مرکز پژوهش‌ها نیز این آمار را تایید می کند، نزدیک ۱۰ برابر پولی که دولت از طریق پارک‌ها به شرکت‌های دانش‌بنیان پرداخت کرده ما از طریق صندوق توسعه نوآوری و شکوفایی به شرکت‌های فعال در پارک‌های علم و فناوری و مراکز رشد پرداخت کرده‌ایم.<
دکتر سلطانی توضیح داد: البته معتقدیم اعتبارات پارک‌های علم و فناوری و مراکز رشد نیز باید افزایش پیدا کند. بیش از ۲هزار و ۲۲۰ شرکت دانش‌بنیان با کمک‌های صندوق نوآوری و شکوفایی در حال فعالیت و حدود ۵۹۱ شرکت نیز در حال بررسی و ارزیابی هستند.<
وی اظهار کرد: ۵۹۱ شرکت دانش بنیان که وضعیت آنها در حال بررسی است مبلغ یکهزار و ۲۰۰ میلیارد تومان درخواست تسهیلات کرده‌اند.<
وی با اشاره به طرح پرداخت وام اشتغال زایی گفت: از یک‌ماه پیش خدمت جدیدی تحت عنوان اشتغال‌زایی دانش‌بنیان راه‌اندازی شده که براساس تفاهمنامه با بانک مهراقتصاد به ازای بکارگیری هر نفر در شرکت های دانش بنیان مبلغ ۲۰ میلیون تومان وام به آن شرکت‌ها تعلق می گیرد.<
رئیس هیأت عامل صندوق نوآوری و شکوفایی یادآور شد: اگر افراد در سال ۹۶ در شرکت های دانش بنیانم استخدام شده باشند و آن شرکت نیز تعدیل نیرو نداشته باشد تا سقف ۵نفر وام ۲۰ میلیون تومانی با نرخ سود ۴درصد دریافت می‌کند.<
وی در پایان اظهار کرد: شرکت‌های دانش‌بنیان از این طرح استقبال چشمگیری داشتند، البته این وام افزون بر وام‌های دیگری است که به شرکت دانش‌بنیان تعلق می‌گیرد.<